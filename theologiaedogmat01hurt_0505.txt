Thesis LXXXIII. Gratiae necessitas ad credendum. 495

tivum dubium, donec demonstrationem secundum normas scientiae humanae
ipsi absolverint. Cf. Briick Gesch. der k. Kirche in Deutschl. 11, 488 s.

476. Dispar conditio catholici et haeretici orto dubio. - Qua occasione
merito quaeritur, quo jure statuamus, aliam esse conditionem catholici, aliam
haeretici urgente dubio vel tentatione contra fidem, illique non licere suspen-
dere assensum fidei, huic vero permitti dubium, inquisitionem, imo eum etiam
obligari ad fidei mutationem. Rationem hujus inaequalis conditionis innuit
supra conc. coloniense et innititur hisce principiis: 1. Fieri nequit, ut re-
velatio in hominum utilitatem concessa et ad salutem necessaria, quo magis
et sincerius investigetur, eo obscurior et incertior reddatur3 contra ut saluti
noxius error, quo magis et sinceriori diligentia inquiratur, eo probabilior,
certior, credibilior apprehendatur. Supponimus 2. jam demonstratum, religio-
nem catholicam esse divinitus revelatam, ideoque veram, omnemque propterea
doctrinam ab eo dissonam esse falsam. Fieri ergo 3. nequit, ut religio catho-
lica, cujus revelationis semel respectivam certitudinem adepti sumus (n. 469),
quo magis sinceriusque investigatur, eo improbabilior, incertior, magisque
dubia agnoscatur, ut merito prudenterque abjiciatur assensus in eam elicitus.
Quare 4. si in animo catholici oriuntur dubia circa suae religionis veritatem
(quod fieri posse non negamus), non statim licet assensum semel susceptum
in re tam gravi repudiare: sicut propter tentationes obortas nonlicet virtutem
oppositam deserere, neque conjugi propter dubium de sinceritate consensus
- alterius partis in matrimonium, hoc abrumpere et ad alias convolare nuptias:
sed consensu retento licebit ei Fundamenta religionis catholicae investigare,
dubiorum solutionem quaerere: securus enim esse potest, quo sincerius quae-
rit, quo impensius lumen a Deo petit, quo magis bonam voluntatem in hac in-
quisitione prae se fert, eo certiorem et credibiliorem ei reddi fidem catholicam
atque in ea magis semper confirmari. Contra 5. haeretico, qui oborto gravi
dubio incipit inquirere bona voluntate et sincero studio inveniendi veritatem
revelatam, quo sincerius inquiret in fundamenta suae sectae, eo clarius gra-
datim discet ejus falsitatem, adeo ut tandem clare perspiciat se versari in er-
rore, ideoque non solum se posse, sed et- teneri pristinae renunciare persua—
sioni et alibi quaerere veritatem. Quod si 6. non obstante diligenti inqui-
sitione assiduaque oratione sectae suae falsitas non illuceret, quod vix credi-
bile, certe coram Deo excusabitur manens bona fide in errore. Cf. n. 219. 232.

480. TheSiS LXXXIII. Ut autem homo credere possit ut opor-
tet, fide scil. salutari atque christiana, quae initium sit et radix
justificationis, necesse est, ut qratia illustrationis inspirationisque
praeveniatur atque juvetur.

Demonstratio. Thesis catholicum complectitur dogma saepe ab
Ecclesia sancitum, iterumque recentissime contra hermesianos a conc.
vaticano, quod sess. 3 cap. 3 de fide docet: „Licet autem fidei assensus
nequaquam sit motus animi coecus. nemo tamen evangelicae praedica-
tioni assentire potest, sicut oportet ad salutem consequendam, absque
illuminatione et inspiratione Spiritus sancti, qui dat omnibus suavitatem
in consentiendo et credendo veritati (conc. arausic. ΙΙ. can. 7). Quare
fides ipsa in se, etiamsi per caritatem non operetur, donum Dei est, et

