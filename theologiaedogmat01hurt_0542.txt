532 'li-act. lv, de fide. Quid [le censuris tent-ndum.

inurere proprii nominis censuram, non secus atque imprudens certe te—
merariumque foret. meras opiniones tamquam de fide certas propria
auctoritate asserere. Cf. clausulam decreti, quo Innocentius XI. pro-
scripsit 65 prop. (Denzinger n. 1083 col. n. 1017. 964).

⁶2. Fideles sub g r a vi tenentur ad amplectendam censuram, nam ejus
objectum est grave, tinis summi momenti, intentio Ecclesiae opiniones
noxias sub gravi prohibentis manifesta.

3. Ecclesia in ferendis censuris est infallibilis (n. 275), in quo ita
consentiunt theologi, ut disputent tantum de eo, utrum opinio opposita sit
haeretica, an erronea vel saltem temeraria.

4. Censurae non solum obligant ratione obedientiae, quam debemus
Ecclesiae3 sed etiam quod ex eJ'us judicio infallibili discimus, propositiones
censura notatas revera esse reprobandas.

5. Si propositiones in glob ο, ut dicitur, damnantur, tenendum est,
earum nullam esse, quae non unam saltem ex subjectis censuris mereat,
nullamque esse ex recensitis censuris, quae non saltem uni ex damnatis
conveniat propositionibus. Neque ejusmodi damnatio est incongrua, sicut
nec prohibitio medici, qua variis cibis infirmo propter malignos eorundem
effectus interdicit, quin determinet singulorum proprium effectum noxium.
Sufficit prudenti infirmo, ut ab omnibus cibis ita notatis sibi caveat. Patet
autem fieri posse, ut una eademque propositio pro vario ad diversa doc-
trinae revelatae capita plures mereat censuras.

6. ΕΟ ipso quod tenemur has respuere propositiones, non sequitur,
doctrinam contradictorie oppositam tamquam revelatam vel fidei dogma
amplectendam esse, nisi propositio damnata suerit ut haeretica3 sed
sequitur illam habendam esse, ut doctrinam sanam, quae tenenda est
propter infallibilem Ecclesiae in docendo auctoritatem, ideoque constituit
objectum fidei seu doctrinae ecclesiasticae (cf. n. 499. 506).

512. Haec sunt, circa quae praestantiores theologi consentiunt. Quod
vero maioris est momenti, eadem magna ex parte recentiori praesertim aetate
ab Ecclesia authentice sancita sunt. Ita enim docet Pius lx. in literis l l Dec.
1862 ad archiep. monacensem: ,Ecquis non videt, quam vehementer sit re-
jicienda, reprobanda et omnino damnanda hujusmodi Frohschammer sententia
atque doctrina? Etenim Ecclesia ex divina sua institutione et divinae fidei
depositum integrum inviolatumque diligentissime custodire, et animarum sa-
luti summo studio debet continenter advigilare, ac summa cura ea omnia amo-
vere et eliminare, quae vel fidei adversari, vel animarum salutem quovis modo
in discrimen adducere possunt<< Sequuntur deinde verba illa gravissima, quae
habes n. 491. Verba conc, vaticani in hanc rem cf. 276. Concilium vero
ebrodunense a Benedicto XIII. anno 1727 plenissime approbatum de
bulla ,Unigenitus‘, qua 10¹ propositiones Quesnelli censuris notantur, do-
cet: „constitutio ,Unigenitus‘ est dogmaticum, definitivum et irretractrabile
judicium illius Ecclesiae, de qua divino ore dictum est: Portae inferi nonprae—

 

