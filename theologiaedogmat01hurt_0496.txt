43ss Tract. IV. de fide. De puerorum fide

rent ad prudenter formidandum, non potest ipse prudenter formidare, et pro
ejus captu motiva illa fortissima sunt, quae debilia essent in ordine ad alios‘

470. De puerorum fide. -—- 5. Quod nominatim pueros attinet, haec no-
tentur: a. etiam parvulorum esse fidem, talium est enim reynum coelorum
(Matth. 19, 14): quare b. cum Deus impossibilia non praecipit, his quoque
revelationem ita fieri credibilem. ut pro tenuitate ingenioli sui tuto possint
credere. Multo vero pauciora e. ad hoc requiri in puero quam in adulto
α. propt-er minus excultum ingenium dubiique non adeo capax, nam pronitas
dubitandi crescit cum aetate, institutione, experientia et- ipsius hominis ma-
litia: β. propter innatam animi humilitatem et credendi propensionem; γ. quia
parvuli anima tabula est rasa nondum spinis praejudiciorum errorumque ne-
bulis obsita; δ. quia pauciora eaque minus explicite credere tenetur. Hinc
d. quoties in Ecclesia vera revelatio eo modO, qui parvulorum capacitati re-
spondeat. proponitur, pueri animam propter quandam habitus fidei in baptismo
infusi sympathiam cum revelatione extrinsecus proposita sua sponte suavique
ratione ad credendum induci. Qua in re pueri et rustici feliciores sunt doctis,
nam nativa aptitudo videndi verum per nimias subtilitates saepius obtun-
ditur magis quam acuitur. Cujus facti luculentum habes exemplum in judaeis
Christi tempore. Nam rudes homines facile agnoverunt Christum Messiam,
quem pharisaei et scribae suis praejudiciis praeoccupati noluerunt agnoscere.
Quod factum quotidie per secula renovatur juxta verba Christi Matth. 21,
33 ss. et Pauli 1. Cor. 1, 19 SS. Cf. Pesch VIII th. 16. Idem e. dicatur de
pueris inter haereticos natis, respectu quorum parentes etsi haeretici instru-
mentum sunt Ecclesiae ad gignendam fidem actualem, sicut in baptismo ad
eos regenerandos. Quod si f. parentes proponunt errores suae sectae proprios,
ea missione non fruuntur, neque gratia ipsorum institutionem in filiorum ani-
mis juvabit: imo illegitime (quamvis forte bona fide) hanc sibi usurpant auc—
toritatem, sicut cum parentes catholici filios male instituunt. Ceterum g. filii
haereticorum haeresi imbuti, si sunt bonae voluntatis et gratiae morem gerunt,
postquam adoleverunt, vel errorem agnoscent vel manebunt in bona fide, quae
eos ab haeresis crimine excusat atque a Deo permitti potest, tum quia non
tenetur patrare miracula ad praecavendos errores aliorumque seductionem, tum

ideo ne Ecclesia ejusque ministri secordes reddantur in procuranda errantium
salute l).

471, Gratiae in genesi fidei momentum. — 6. Memores semper esse de-
bemus, multum conferre supernam gratiam, ut vel minima credibilitatis motiva
respectivam gignant certitudinem. sive illustrando intellectum, ut is illa ea
apprehendat ratione, ut. suadeant et persuadeant3 sive bene disponendo volun-
tatem, ut prompte obaudiat voci veritatis eamque corde generoso amplectatur.
Quam ob rem ita prosequitur concilium vaticanum l. c. : ,Oui quidem testi-
monio (Ecclesiae) efficax subsidium accedit ex superna virtute. Etenim beni-
gnissimus Dominus et errantes gratia sua excitat atque adjuvat, ut ad agni-

1) Cf. de hac quaestione difficili G erdil Introduzione allo studio della reli·
‘gione pag. 137 ss.: Ρ o mp i g n a n, Controverse pacifique entre M. Lefranc de Pom-
pignan et un savant de G enev e sur l'autorite‘ d'Egliee en general, in theol. cursu
completo ed. M i g n 6 6, 1096 ss.; P e rr o n e praelect. t. 8 de bapt. c. 4 prop. 2: theol.
wirceb. t. 4 de virt. theolog. 11. 172 ss.

 

