et suprema est. 419

auctoritate major non est, judicium a nemine fore retractandum, neque
cuiquam de ejus licere judicare judicio. Quare a recto veritatis tramite
aberrant, qui affirmant, licere a judiciis romanorum pontificum ad oecu-
menicum concilium tamquam ad auctoritatem romano pontifice superio-

rem appellare.“

399. Paucis hic attingenda est celebris diu ac subinde acriter agitata con-
troversia de superioritate romani pontificis super concilium, quaejam pridem
dirempta dici potuit, sed iterum decisa est concilii vaticani auctoritate.
Prima semina oppositae sententiae de superioritate conciliorum ex universa
Ecclesia congregatorum 1) supra romanum pontificem comparent sec. XIII. ad
finem vergente tempore et occasione dissidii inter Bonifatium VIII. et Phi-
lippum Galliae regem celebris vero evasit initio seculi XV. occasione schisma-
tis occidentalis. Idcirco vero tunc temporis plures in eam abierunt sententiam,
quod medium aliud ad tollendum tristissimum schisma non reperirent, ideoque
hanc superioritatem defendisse non videntur nisi pro casu schismatis sive pon-
tificis incerti. Illam deinde illimitate ultro amplexi sunt richeriani,
fe b r 0 ni a ni, r e g ali sta e etc., secundum quos potestas ecclesiastica prin-
cipalius et immobilius, ut ajunt, residet in Ecclesia, ex qua in pontificem velut
in caput ministeriale, ideoque ipsi Ecclesiae obnoxium, redundet. Fatendum
tamen est, praeter hos etiam alios theologos, praesertim gallicanos, innixos in
primis concilii constantiensis decretis tueri, ita romanum pontificem esse super
concilia particularia, ut tamen sit subjectus synodo universali3 quam doctri-
nam probavit clerus gallicanus in famosa declaratione a. 1682 art. 2.

Verum post declarationem concilii vaticani dubium non est, romanum
pontificem, sane certum, legitime electum, viventem (si enim pontifex est
mortuus vel dubius, alia foret quaestio), esse super quodcunque concilium,
licet numerosum3 sed neque dubium esse poterat post definitionem floren-
tinam, quae ei asserit plenam potestatem pascendi, regendi ac gubernandi
universalem Ecclesiam: nam plena non est potestas. quae superiori est
obnoxia, vel quae se non extendit in universam Ecclesiam (quo nomine non
designantur Ecclesiae particulares distributive acceptae, sed collective
sumptae et quatenus in unum coalescunt Christi ovile), sed subjicitur tamquam
superiori tribunali episcoporum coetui. Neque dubium esse poterat post bul-
lam Leonis X. in conc. lateranensi V. editam, qua statuit: » Solum ro-
manum pontificem pro tempore exsistentem tamquam auctoritatem super om-
nia concilia habentem tam conciliorum indicendorum, transferendorum ac dis-
solvendorum plenum jus ac potestatem habere, nedum e s. Scripturae testi-
monio, dictis ss. patrum ac aliorum rom. pontificum, etiam praedecessorum
nostrorum sacrorumque canonum decretis, sed propria etiam eorundem conci-
liorum confessione manifeste constat. « J ure ergo damnaverat Alex ander VIII.
prop. 29: »Futilis et toties convulsa est assertio pontificis romani super con-
cilium oecumenicum auctoritate atque in fidei quaestionibus infallibilitate«

¹) Non dicimus conciliorum oecumenicorum, quia concilium proprie oecume-
nicum includit romanum pontificem, neque enim est vere oecumenicum, si est ace-
plzaltm2; quare quaestio minus apte proponitur, si quaeritur, num concilium Ο e e u-
m e n i cu m sit supra romanum pontificem.
27·

