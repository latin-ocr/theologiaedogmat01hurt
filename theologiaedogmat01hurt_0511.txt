circa veritates revelatas. 501

3. Unde liquet- assensus firmitatem non esse actui ipsi externam et mere
affectivam, a solo voluntatis arbitrio assensum firmum imperante, ut cum quis
opinioni probabili firmissime et pertinaciter inhaeret3 sed esse actui internam
propter motivi firmitatem, inde ortam, quod motivum fidei seu auctoritas di-
vina sinatur agere secundum suum pondus ac pretium.

4. Liquet hunc assensum esse quidem appretiat iv e majorem, non vero
necessario intensive, nedum secundum sensum, majorem assensu ex evi-
dentia oborto: neque cum majori fidei certitudine pugnare assensum intensive
majorem veritati naturali exhibitum, sicut cum amore Dei super omnia non
pugnat amor creaturae alicujus intensive major. lmo
5. negari nequit scientiam non solun] claritate et evidentia excedere
fidem, sed etiam in aliqua majori exclusione formidinis et dubii. Nam
quamvis fides, ut notat Lugo n. 35, omne dubium et formidinem actualem
excludat magis quam scientia, ut probat n. 42, non tamem excludit potentiam
physicam antecedentem ad dubitandum et formidandum: quam excludit evi-
dentia, quae exstinguit vel dubii possibilitatem. Praeclare hac de re disputat
s. Bonaventura in dist. 28 a. 1 q. 4 hunc in modum: ,Est certitudo spe-
culationis et est certitudo adhaesionis. Et prima quidem respicit intel-
lectum, secunda vero respicit ipsum affectum. Si loquamur de certitudine ad-
haesionis, sic major est certitudo in ipsa fide, quam sit in habitu scientiae,
pro eo quod magis facit adhaerere ipsum credentem veritati creditae, quam
aliqua scientia alicui rei scitae. Videmus enim veros fideles nec per argumenta,
nec per blandimenta inclinari posse, ut veritatem, quam credunt, saltem ore—
tenus negent (hoc vero oritur ex pio credulitatis affectu, ex voluntate gratia
roborata, quae assensum supra omnia imperat) . ., Si autem loquamur de certi-
tudine speculationis, quae quidem respicit ipsum intellectum et nudam veri-
tatem, sic concedi potest, quod major est certitudo in aliqua scientia, quam in
fide, pro eo quod aliquis potest aliquid per scientiam certitudinaliter nosse,
quod nullo modo potest de ea dubitare, nec aliquo modo discedere nec in corde
suo ullo modo contradicere, sicut patet in cognitione dignitatum et primorum
principiorum. « Quod paucis ita expressit Thom as 2, 2 q. 4 a. 8 ad 3:
, Perfectio intellectus et scientiae excedit cognitionem fidei quantum ad majorem
manifestationem, non tamen quantum ad majorem adhaesionem« Cf. etiam in 1
dist. 23 q. 2 a 2 sol 3 ad 3; Pesch Lehre des h. Thomas fiber den Glaubens-
act. Zeitschr. fiir kath. Theol. lnnsbruck 1884 pag. 50 55. Quare utvomnia
paucis complectamur, scientia quidem praecellit claritate et hinc ratione in-
dubitabilitatis; sed fides praecellit ratione adhaesionis scientiam, et
ratione infallibilit ati s, nam auctoritas Dei majus est quovis motivo creato,
magisque cum illa repugnat omnis falsitas, quam cum motivo creato. Cf.
Pesch Vm prop. 21.

6. Denique quod spectat illam animi dispositionem negandi potius veri-
tates evidentes, quam revelatas, statui poterit cum de Lugo l. c, n. 51 haec
regula, sufficere scil. ut fidelis paratus sit ad negandas potius omnes eas veri-
tates evidentes, quas ex voluntatis saltem imperio negare poterit3 neque enim
potest esse paratus negare veritates, quas nullo modo potest negare3 quam ob
rem talis animi promptitudo neque exigitur: sicut ad amorem Dei super omnia
non est necessarium, ut voluntas parata sit ad blasphemandum Deum, si per
hypothesim hoc placeret Deo. Ejusmodi enim hypotheses sunt plane chimae-
ricae, hinc secundum sanam ascesim omnino cavendae.

