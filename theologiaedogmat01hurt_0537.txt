Quid definitum censeri debeat. 527

Ecclesia suo magisterio quotidiano plura credenda proponit. eam satis
se ipsa innotescere, consensu scil. pastorum et patrum, consensu schola-
rum et theologorum, Ecclesiae catechismis et praxi, instructionibus pasto-
ralibus etc.; propositionem vero illam solemnem, cujus quatuor species
n. praecedenti recensuimus, pariter per se atque sponte sua innotescere,
neque notas requiri (saltem plerumque), ut dignoscatur.

Claritatis tamen gratia juverit aliqua notasse. Nimirum non omnia, quae
in decretis canonibusque conciliorum oecumenicorum romanorumque ponti-
ficum leguntur, fidei catholicae constituunt objectum, sed ea tantum, in quae
definitio directe et immediate cadit. Sed quomodo haec dignoscuntur? Varia
statuunt theologi criteria. Monent scil.

1. attendendam esse concilii in t e n tio n e m. Si constat concilium noluisse
aliquam dirimere controversiam, quamvis deinde in ipsius decretis reperiantur
nonnulla, ex quibus per illationem una ex pluribus confirmari possit sententia,
ea tamen propterea definita dici nequit. Ita quamvis satis efficaciter ex con-
cilii tridentini sess, 14 cap. 4 demonstrari possit sufficientia attritionis ex
metu gehennae conceptae cum sacramento poenitentiae ad justificationem,
tamen quia concilium noluit hanc doctrinam definire, ea censeri nequit fidei
dogma. Aliud exemplum dedimus supra n. 387. Si vero constat de concilii vel
romani pontificis intentione proponendi fidem catholicam, etiamsi non adbi-
betur canonis forma sed decreti, decretum erit de fide. Quocirca errant. qui
puta-nt, solum canones concilii tridentini (et vaticani), non vero decreta esse
de fide. Doctrina certe fide catholica tenenda continetur illius decretis sess. 4.
6. 13. 14. 21—-23 et 25. De concilii vel pontificis intentione judicare licet
ex haereticis, quorum errores damnantur.

⁵2. Definitionis verba strictio ris esse interpretationis ie. eum tantum
sensum censendum esse definitum, qui sufficit et requiritur ad verificanda de-
finitionis verba secundum sanae interpretationis regulas.

3. Ea non esse de fide, quae concilium confirmationis illustrationisque
gratia adducit, nisi diserte declarat, hunc esse genuinum textus Scripturae
quo utitur sensum: tunc enim authenticam praebet ipsius interpretationem.
Ita cum concilium tridentinum sess. Τ. can. 2 definit verba Jesu Christi
Joan. 3, 5 non metaphorice esse intelligenda, sed de aqua naturali, authen-
ticam hujus textus dedit interpretationem.

4. Verba ad fidem non spectare, sed eorum sensum, nisi definitio sit de
ipso verbo, ut cum conc. nicaenum definiit Filium esse Patri consubstantialem.

5. Etsi anathema in contrarium s entiente s definitionis est nota, excom-
municationis poenam in contrarium docentes per se non esse definitionis argu-
mentum, cum Ecclesia possit ad bonum commune sub gravi poena prohibere,
quominus aliqua doctrina, etsi non haeretica, publice doceatur.

6. Ε3 quae contradictorie opponuntur definitae veritati vel formaliter
implicite continentur juxta dicta n. 501, censenda esse pariter definita.

7. Quod si graves theologi inter se dissentiunt, num quid ab Ecclesia
sit definitum, haberi illud non posse ut dogma proprie dictum catholicum.

