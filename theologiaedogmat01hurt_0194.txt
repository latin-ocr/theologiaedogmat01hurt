154 'l'rm-t. ll. Dc s. Scripturae. Falsas· inspir. notiones.

s. 51 c. 4 ς’ 8. Verum ea sententia admitti nequit, praesertim post decla-
rationem concilii vaticani (n. 157). ut patet vel ex ipsa obvia vocis no-
tione, cum profecto longe aliud sit inspiratio et approbatio: illa
enim actum, qui scriptionem praecedit, haec actum, qui illam consequitur
significat. Inde autem illa orta videtur, quod non satis distinguitur inter
verbum Dei et librum inspiratum. Concedimus quidem librum ali-
quem humanum sola Dei approbatione fieri verbum Dei (non proprium
sed adoptatum: ipsa enim approbatione revelat Deus omnia, quae illo
continentur, esse vera ideoque ut verbum Dei credi posse; sed non ideo
evaditliber inspiratus, qui omnino exigit positivum Dei inlluxum in scrip-
torem. Atqui Scripturae non sunt credendae verbum Dei utcunque, sed
verbum Dei inspiratum. Quare haec inspirationis notio non est genuina.
Cf. Vv'el te Tiib. Qtlschr. 1855 p. 58 ss.

163. corollarium IV. Non requiritur dictatio verborum. -— Ex
analysi doctrinae catholicae de inspiratione (n. 159) liquet quoque, ver-
borum dictationem, quam tueri videntur nonnulli scholae theologi ample-
xique sunt multi ex veteribus protestantibus ¹), non pertinere per se et
necessario ad inspirationis rationem; ideoque nisi certo demonstretur,
non esse praesumendam. quue minus quod suppetunt argumenta, qui-
bus probetur, auctores inspiratos in verbis eligendis et in modo scribendi
grammatico atque rhetorico plerumque ad unum non fuisse determinatos.
Argumenta porro sunt: a. ipsa elocutionis et stili diversitas diversae re-
spondens indoli et eruditioni scriptorun13 b. diversitas, quae reperitur
apud evangelistas, cum eosdem Christi sermones aliis atque aliis referunt
verbis 2); c. verba auctoris 2. Mach. 15, 39: Et si quidem bene (sermonem
feci), et ut historiae competit, hoc et ipse selim: sin autem minus dique, con-
cedendum est mihi.- quae cum singularum vocum dictatione conciliari vix
possunt.

¹) Cf. Denzinger 1. c. H, 238; R o th e in foliis period. Studien und Kritiken
1860 p. 1 ss. Contra eam scripsit J'am sec. [X. Ag o b ardu s ep. lugd. ]. ad Frede-
gisum n, 12. (Mig. 104, 166). Eam fuse iterum tuetur nostra aetate Fernandez
O. S. Aug. in Revista Augustiniana a. 1884 t. 7 et 8, contra quem cf. Sch mid Zeit-
schr. fiii· k. Theol. 1885 p. 670-90 , quadamtenus etiam M e ndiv e I, 432 ss.

2) Cf. K a u l en l. c, p. 62 ss, lta ex. gr. inter psalmum 17, qualis habetur in
libro psalmorum et 2. ch. 22, sunt discrimina 95, et certe in utroque loco David
haberi debet inspiratus, etsi illurn probabiliter una tant-um forma enunciaverit.
Porro haec diversitas divinitus idcirco permissa est secundum A 11 g 11 s t i n 11 m de con-
sensu evang, l. 3 n. 28, ut ,quod ad doctrina-m fidelem maxime pertinet, intelligere-
mus, non tam verborum quam rerum quaerendam vel amplectendam esse veritatem,
quando eos, qui non eadem locutione utuntur, cuin rebus sententiisque non discre-
pant. in eadem veritate constitisse approbamus‘ Cf. generatim de hoc argumento
opus insigne cl. Fr. S ch mid de inspirationis bibliorum vi et ratione, Brixiae 1885:
D a 11 s ch Die Schrift inspiration Friburgi 1891 ; K l e 11 t g e n Theol. der Vorz. t.. In. 28 ss.

