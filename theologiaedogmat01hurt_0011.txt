Prolegomena.

Ι. Τ lzeoloqiae notio. — Theologia ex ipso nominis etymo est sermo
seu doctrina de Deo: non tamen doctrina quaelibet, sed quae ad scientiae
normam sit expressa. Significationem hanc etiam penes patres habet,
quibus theologia est doctrina sive de Deo uno secundum naturam, sive
de 55. Trinitate‚ sive etiam de singulis in Trinitate personis. Saepe tamen
theologiae nomine intelligitur doctrina et scientia non tantum de Deo,
sed aliorum etiam, quae divina revelatione continentur, atque ita est
scientia revelationis seu fidei (objectivae) probatio, explicatio, defensio.
Porro revelatio christiana complectitur credenda et agenda, seu quae
spectant ad fidem et ad mores, ut solent theologi distinguere cum
conc, tridentino sess. 4. ObJecta credenda seu fidei ad theologiam
spectant dogmaticam, quae jam per excellentiam et simpliciter theo-
logia dici consuevit: eaque significatione nomine hoc in sequentibus
utemur3 mores vero seu agenda spectant ad theologiam, quam dicunt
practicam (quae complectitur theologiam moralem et pastoralem, li-
turgicam‚ ex parte jus canonicum etc). Quarta tandem significatione, ea-
que latissima theologia complectitur etiam omnes disciplinas auxilia-
res, quae connexae sunt cum revelationis objecto juvantque ad fidem
christianam tuendam atque illustrandam, ideoque melius disciplinae theo-
logicae quam theologia vocantur 1). Hujusmodi sunt v. gr. introductio bi-
blica, hermeneutica‚ archaeologia biblica vel christiana, patrologia, hi-
storia ecclesiastica etc.

ΙΙ. Ut autem sacrae theologiae ratio, indoles et amplitudo accuratius
perspiciatur, tria praesertim consideranda sunt, ejus scil. f ons, unde

¹) Cf. S ch e eb e n Handbucl] der kath. Dogm., Einleitung. speciatim de theo-
logiae d ο g m at i c a e notione bene disserit H ein rich Kirchenlcx. ΠΙ, 1886-1903
et theol. dogm. I ξ 16.

Hurter, Compend. theologiae 1. 10 ed. Ῑ

