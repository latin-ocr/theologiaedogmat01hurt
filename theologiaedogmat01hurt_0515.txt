Revelatio complectitur mysteria. 505

hominis perfectioni.“ Hanc doctrinam profiteri debuit Bonetty (a. 1855)
subscriptione prop. (1): „Etsi tides sit supra rationem, nulla tamen vera
dissensio, nullum dissidium inter ipsas inveniri unquam potest, cum am-
bae ab uno eodemque immutabili veritatis fonte, Deo optimo maximo,
oriantur atque ita sibi mutuam operam ferant.“

Hujus assertionis praeclaram reddit s. Thomas rationem c. gentes Ι, 7,
quae ita enunciari potest: In mente divina nequit esse contradictio, nil enim
infensius veritati contradictione. Atqui si veritas revelata ad versaretur veritati
alicui rationali, contradictio reperiretur in ratione increata, in mente divina,
cum tam ratio quam revelatio sint duo radii, duplex irradiatio, locutio et parti-
cipatio ejusdem rationis increatae. Concedi ergo nequit veritatem revelatam
contradicere posse veritati rationali, seu quod idem est, fieri nequit, ut quae
ex fide et theologia vera sunt, ea secundum rationem et philosophiam sanam
sint falsa. Unde infert in Boet. de Trinit. prooem. q. 2 a. 3: ,Si quid in dictis
philosophorum inveniatur contrarium fidei, hoc non est philosophiae, sed
magis philosophiae abusus ex defectu rationis. Et ideo possibile est ex prin-
cipiis philosophiae hujusmodi errorem refellere vel ostendendo omnino esse
impossibile, vel non esse necessarium« Hinc tamen inferre non licet cum
Hermes, demonstrationem religionis christianae non esse completam, nisi
ostensum fuerit, revera nullam esse pugnam inter dogmata fidei et rationem.
Id enim tunc tantum postulare licet, si argumenta externa non sufficerent ad
probandam revelationis christianae genuinitatem. Cum autem haec plane suf-
ficiant, immerito illud postulatur ut aliquis credere possit vel debeat; redde-
retur enim fides sere impossibilis: nam ejusmodi inquisitio et demonstratio
supponit excultissimum ingenium, accuratam mysteriorum notitiam, mentem
a praejudiciis liberam, animam a passionibus non praeoccupatum, intentionem
rectam, studium investigandae veritatis etiam ingratae sincerissimum, volun—
tatem ad sacrificia promptam, quae fidei solent esse fructus. Theologo tamen
ad fidem sive vindicandam, sive illustrandam, sive confirmandam sane prae-
standum est, ut demonstratio per se perfecta ulterius perficiatur, ideoque sibi
conandum est, ut omnem pugnam quantum possit, sive positive sive saltem
negative componat. Cf. Kle utgen 1. 0. 0. 2 ἓ 1.

488. Prop. 11. Non totum objectum fidei christianae rationi est per-
vium, verum plures ad illud spectant veritates seu mysteria, quae huma-
nae rationis captum excedunt: quod tenendum est contra Giintherum.
Non quaerimus in abstracto num sint veritates, quae captum rationis ex-
cedant, qua de re egimus th. 1: sed in concreto et de facto, num revelatio
christiana complectatur mysteria. Hoc definitum est a conc. vaticano
sess, 3 can. 1 de fide et ratione: „Si quis dixerit, in revelatione divina
(utique christiana) nulla vera et proprie dicta mysteria contineri, sed
universa fidei dogmata posse per rationem rite excultam e naturalibus
principiis intelligi et demonstrari, A. S.“

1. Probatur prop. vel a priori, dummodo consideremus a. primum
hujus fidei promulgatorem, qui fuit non nudus homo, propheta, angelus,
sed ipsa Sapientia carofacta, quam dedecuisset ea tantum annunciare,

