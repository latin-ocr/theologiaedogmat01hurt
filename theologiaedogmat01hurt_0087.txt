vita sanctissima. 77

menta veniam exoravit suis carnificibus eos apud Patrem etiam excu-
sando.

Consideretur 3. Christus in se: tam alienus est a. ab omni de-
fectu vel affectione inordinata, a quavis passione praedominante, ut et
olim inimicos suos etsi sagacissimos confidenter provocare potuerit: Quis
ezr vobis arqaet me de peceato (Joan. 8, 46)‘? et modo etiam provocare
possit omnes adversarios religionis suae, ut vel unum naevum, imo vel
defectus umbram in tota sua agendi conversandique ratione indicent.
Nihil invenient. Hinc etiam nunqam peccatorum suorum miseriaeque
humanae meminit poenitentisque animi signa prae se fert, cum contra
prophetae V. T. sanctique omnes peccatorum suorum conscii veniam
Jugiter deprecantur scelerum suorum ¹). Nulla b. in eo infirmitas, singu-
laritas vana, excessus, fucus nullus. Unde c. tanta animi pace fruitur, ut
nulla hominum ingratitudo, nulla calamitas, nulla aemulorum malitia et
persecutio eum vel minimum commoveat aut serenissimam ipsius mentis
tranquillitatem turbet. Quin, quod plus etiam est, vita Christi non solum
ab omni macula immunis est, verum (l. omnis virtutis idea, exemplar
omnis perfectionis secundum totam vocis latitudinem et amplitudinem:
adeo ut nulla assignari possit virtus, quam non plene et quidem e. gradu
heroico possederit, quam non mirabili constantia semper exercuerit, om—
nesque f. etsi specie tenus sibi saepe adversantes mira harmonia con-
jUnctae in ipso reperiuntur; ex quo fit g. ut licet super omnes conditio-
nes, nationes, partes elevatus, nulla tamen sit hominum classis, conditio
nulla cujusvis temporis, loci et nationis, quae in ipso absolutissimum per-
fectionis sibi convenientis exemplar non reperiat, quod quo accuratius in
se expresserint, meliores, perfectiores, eo sanctiores quidem erunt, licet
ante fuerint vitiosissimi‚ nunquam tamen adamussim illud assequentur.
Quae praerogativa adeo est ei propria, ut nulli alii hominum, qui alioquin
magnus praedicari solet, conveniat: nullus eorum est omnibus imita-
bilis. Quod si jam in tota sua vita omnis virtutis fuit exemplar, eminen-
tissime h. in morte reluxit sanctitas ejus: patientia dirissimos inter cru-
ciatus nunquam alias visa 2); mansuetudo stupenda, quae nullum edidit
animi vel minime commoti signum3 caritas de ipsa carnificum salute
aeterna sollicita. Vere Speciosam forma prae filiis hominum diffusa est
qratia in labiis ejus (ΡΒ. 44, 3). Atqui cum tali vita sanctitatisque idea

¹) Cf. H ein1·ich§49‚ qui hoc merito inculcat; Weiss Apoi. 1. d. 18.

2) Praeclare Christi patientiam describit T e rt u Ilia n u s m 1. de patientia c. :3
(opusc. t. IV), ubi inter alia habet: , Despuitur, verberatur, deridetur, foedis vestitur.
foedioribus coronatur. Mira aequanimitatis fides. Qui in hominis tigni-21 proposuerat
latere, nihil de impatientia hominis imitatus est. Hinc vel maxime. pharisaei. Domi-
num agnoscere debuistis: patientiam hujusmodi nemo hominum perpetraret.1 cf. ct
s. Cypriani] m de patientia n. 6. 7. opusc. IV, 70 ss.

