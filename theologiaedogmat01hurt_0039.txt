et vaticinia possibilia sunt. 29

Miraculorum varia speeies. —- Ratione prioris characteris distinguun-
tur miracula l. in ea, quae naturae vires superant aut ratione sui, aut ratione
subjecti in quo fiunt, aut ratione modi quo patrantur, quam distinctionem
s. Thomas l. p. q. 105 a. S ita explicat: ‚Excedit aliquid facultatem naturae
tripliciter3 uno modo quantum ad substantiam facti , sicut quod duo corpora
sint simul, vel quod sol retrocedat, aut quod corpus humanum glorificetur,
quod nullo modo natura facere potest. Secundo aliquid excedit facultatem
naturae non quantum ad id, quod fit, sed quantum ad id, in quo fit. Sicut
resuscitatio mortuorum et illuminatio coecorum et similia. Potest enim natura
causare vitam, sed non in mortuo, et potest praestare visum, sed non coeco.
Tertio modo excedit aliquid facultatem naturae quantum ad modum et ordi-
nem faciendi. Sicut cum aliquis subito per virtutem divinam a febre curatur
absque curatione et consueto processu naturae in talibus, aut cum statim atii-
divina virtute in pluvias densatur absque naturalibus causis . . . et hujusmodi
tenent infimum locum in miraculis. « Cf. de pot. q. 6 a, 2 ad 3. — Ratione
alterius characteris, vi cujus miracula sunt effectus praeter ordinem com-
muniter servatum, distinguuntur 2. inea, quae sunt vel supr a, vel contra,
vel praeter leges ordinis nunc vigentis. Miraculum est supra praesentis
ordinis leges, si excedit omnes ejus vires, ut cum Josue solem jussit stare; est
contra ejusdem leges, si effectus est plane contrarius illi, qui in hisce adjun-
ctis secundum leges sequi deberet, ut cum tres pueri non comburebantur in
fornace ardenti3 est praeter leges naturae, si effectus viribus seu mediis natu-
ralibus obtinerit possit, obtinetur vero sepositis mediis naturalibus, ut sanatio
infirmi sola invocatione nominis Jesu effecta. -— Distinguuntur 3. miracula
in absoluta et relativa: illa sunt effectus, qui superant vires omnis na-
turae creatae3 haec vero sunt effectus, qui superant naturae quidem inferioris,
non vero naturae creatae superioris ut angelicae.

Vaticinium vero solet definiri: praesensio et praedictio certa futuri
alicujus eventus, qui in causis naturalibus praesciri non potest.

20. Demonstratio. Admissa semel Dei exsistentia, quam in ha(¹
disputatione supponimus, miraculorum possibilitas absurde negatur. Nam

1. quo potentior est aliqua causa, eo plura efficere poterit, quae su-
perent effectus causarum inferiorum. Atqui Deus potentia infinite excedit
omnem naturae virtutem. Poterit ergo pro libito facere quae sunt supra
vel contra consuetum naturae ordinem i. e. miracula3 nam ad hoc sufficit.
naturae vires elidere vel vincere3 qua ratione vel homo plura potest, quae
sunt supra vel contra naturam se inferiorem. Quare sicut propter infi-
nitam Dei eminentiam supra quamlibet naturam rationalem admitti de-
bent in ordine logico mysteria seu veritates superrationales: ita haud im-
merito in ordine dynamico possibiles censendi sunt effectus, qui superent
vires naturae i. e. miracula: quod enim sunt mysteria prae ratione, sunt

miracula prae natura.
2. Sane miracula eatenus tantum impossibilia affirmari possunt.

quatenus negatur vel a. omnipotentia Dei; vel b. Deus asseritur depen-
dens a legibus naturae, vel c. praesens ordo naturae statuitur unice pos-

