ἵης’, Trnct. IV. de fide. Thesis LXXXV. Rationis

496. Demonstratio p. IV. Jam recenseamus potiora munera, quae
rationi circa ipsam Iidem competunt. Rationis est

l. revelationis exsistentiam investigare (n. 15) fideique fundamenta
seu revelationis credibilitatem ostendere; cf. thes. 80. „Ac primo quidem
philosophia, inquit Leo XIII. in lit. cit„ si rite a sapientibus usurpetur,
iter ad veram [idem quodammodo sternere et munire valet, suorumque
alumnorum animos ad revelationem suscipiendam convenienter prae-
parare: quam ob rem a veteribus modo ,praevia ad christianam fidem
institutio· (Clemens alex. strom. 1, 16; 7, 3), modo ‚christianismi prae-
ludium et auxilium‘ (Origenes ad Greg. Thaumat.)‚ modo ‚ad Evange-
lium paedagogus· (Clemens al. l. c. 1, 5) non immerito appellata est.“
Cf. Hettinger I diss. 12.

2. Rationis est veritates revelatas notitiis consentaneis apprehen-
dere (revelatio enim nostris loquitur verbis, hinc nostris utitur concepti-
bus). quod exemplo illustrat Augustinus scribens de Trin. VIII, 8:
..Credimus Jesum Christum natum de Virgine, quae Maria vocabatur.
Quid sit autem virgo. quid sit nasci, quid sit nomen proprium non credi-
mus. sed prorsus novimus-⁶ Hinc s. Thomas 2. 2 q. 8 a. 8 statuit:
..Fides non potest universaliter praecedere intellectum. Non enim posset
homo assentire credendo aliquibus propositis, nisi ea aliqualiter intelli-
geret.‘· Cf. Scheeben Handb. ξ 47.

3. Rationis est veritates revelatas apte disponere atque in concin-
num redigere ordinem; hinc teste historia theologiae literaria nunquam
defuere viri docti. qui illas apte digererent atque ad harmonicum revo-
carent systema. Cf. Kleutgen V. d. 5; Gutberlet Lehrb. II s. 3 ἓ 7.

4. Rationem posse multiplici analogia vel ipsis mysteriis lucem affun-
dere discimus pariter ex eadem historia. Inductione enim constat, nul-
lum esse mysterium. quod patres et theologi conati non sunt analogiis
derivatis ex creaturis illustrare, adeoque fuisse saepe in iis inveniendis
felices, ut occasio nonnullis exstiterint erroris, qui analogiarum luce de-
cepti sibi persuaserint. mysteria vel demonstrari vel comprehendi posse.
„Humana ratio, inquit s. Thomas l. 1 contra gent. c. S. ad cognoscen-
dam fidei veritatem, quae solum videntibus divinam substantiam potest
esse notissima, ita se habet, quod ad eam potest aliquis veras similitu-
dInes colligere: quae tamen non sufficiunt ad hoc, quod praedicta veritas
quasi demonstrative vel per se intellecta comprehendatur. Utile tamen
est, ut in hujusmodi1) rationibus quantumcunque debilibus se humana

¹) De d e m o n s t r ai io n e vero dogmatum ex ratione ita statuit Quodl. 3
a. 31 : ,Est antem valde cavendum. ne quis ad ea, quae fidei sunt, aliquas demon-
strationes adducere praesumat propter duo. Primo quidem, quia in hoc derogat ex-
cellentiae fidei, cujus veritas, omnem rationem humanam excedit secundum illud

 

