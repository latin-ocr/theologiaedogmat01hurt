auctoritate. 194

doctor primis illis seculis, qui catholico de Christi divinitate dogmati fidem
faceret, ut ex nuperis affirmari illud oportuerit, frustra nobis invidiam ex anti-
quissimorum illorum temporum silentio comparare student. Quod si exstabant
aliqui primis illis seculis, sed consulto his antepositi sunt qui proxime prae-
cesserant, nihilo nos magis accusare deberent, si in appellandis novissimis illo-
rum exempla sequeremur . . . Sic etiam chalcedonense concilium auctores
inscribit sibi vix toto seculo anteriores: unum etiam proxime h. e. ante sex
annos vita functum, Cyrillum alexandrinum. Nec deerant, opinor, vetustiores
alii, quorum uti testimonio poterant, ac tanto plureS, quanto major illis sup-
petebat librorum copia, nondum ad inanitatem redactis aut variis casibus con-
sumptis bibliothecarum forulis. Nos certe ad duas in Christo naturas affir-
mandas antiquissimorum suffragia conquisivimus, et a primo usque seculo, ut
Clementis romani, et Ignatii M. ac deinceps aliorum Justini, Irenaei, Clementis
alex, Hippolyti M„ Origenis, quorum nemo in synodo est auditus. « Quod
deinde ex aliorum quoque conciliorum et patrum gravissimorum praxi uberius
confirmat. Temerarium autem est affirmare, hos omnes ignorasse genuinam
methodum probandi dogmata catholica.

135. Demonstratio p. ΙΙ. Majorum traditione continetur canalis
divinae revelationis. Atqui de majorum traditione constare rite potest, si
patres quamvis pauciores reclamante nemine absque ulla haesitatione ad
veterum traditionem provocant a. in gravissima fidei causa et quidem
b. fidenter in plenis adversus haereticos disputationibus, et c. in con-
spectu totius propemodum christianae societatis, quae certe reclamasset,
si quid dissonum patres ipsius causam agentes a praedicatione ecclesia-
stica proposuissent) Ideo quandoque vel unius patris maxima fuit aucto-
ritas, ut s. Athanasii, de quo (ἐγώ-133 alex, merito in ep. 1 ad mo-
nachos affirmat: „Sane idoneus est hic vir apprimeque dignus, cui tuto
fidem adjungere licet, ut qui nil protulisset, quod a divinis literis esset
alienum. Quo enim pacto illustris ille celebratusque pater, qui in sacra
illa magnaque synodo nicaena in tanta omnium admiratione habitus est,
a veritatis tramite aberraret‘?“ Et s. Augustinus de Gregorio na-
zianzeno affirmat l. 1 c. Jul. n. 16: „Est tanta persona, ut neque ille hoc
nisi ex fide christiana omnibus notissima diceret, nec illi (episcopi suae
regionis et aetatis) eum tam clarum haberent ‘atque venerandum, nisi
haec ab illo dicta ex regula notissimae veritatis cognoscerent.“ Quae
cum de aliis repeti possint, quos insignis sanctitas et doctrina, res gestae
pro religione christiana et bella adversus haereticos suscepta celebres
reddidere, liquet paucos admodum quandoque sufficere patres, ut tuto
constet de fide et praedicatione Ecclesiae sui temporis, ideoque de tradi-
tione tunc in pastorum successione vigente. lpse Beza de unit. div. es-
sentiae, cum Augustini verbis verum Ecclesiae dogma comprobasset.v
„Quis sano homini, inquit, persuaserit, aliter docuisse Augus-,tinum de

Trinitate quam africanas ecclesias, et istas rursus aliter quam catholicus
consensus ferret?“

