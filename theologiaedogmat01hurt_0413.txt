praecipua-s partes habuit romanus episcopus. 403

lorum caput esse b. ap. Petrum« Damnato Nestorio sollicitus fuit Coelestinus,
ut quam longissime amoveretur atque orthodoxus episcopus in ejus locum
subrogaretur. Quocirca de eo scribit Prosper contra Collat. c. 21 n. 58:
» Per hunc virum etiam orientales ecclesiae gemina peste purgatae sunt, quando
Cyrillo alexandrinae urbis antistiti gloriosissimo fidei catholicae defensori ad
exsecandam Nestorii impietatem apostolico gladio est auxiliatus: quo etiam
pelagiani, dum cognatis confoederarentur erroribus, iterum prosternerentur.«
Ita. patres conc. oecumenici VI. fatentur in ep. ad Agathonem‚ »se exortam
nuper multiplicis erroris (monotheletarum) haereticam sectam depulisse . . .
ex sententia per ss. vestras literas prius de iis lata (Hardouin ΠΙ, 1438).«

383. Denique 10. ex ipsa romanorum pontificum aqendi ratione, ut
ea colligitur ex eorundem literis Clemente usque ad Leonem (nam de
posterioribus nemo dubitat), manifestum est, eos ita se gessisse, ut decet
illos, quibus vineae dominicae custodia fuit concredita 1), quibus incum-
bit sollicitudo omnium ecclesiarum, quique constituti sunt a Domino
super omnem familiam totiusque dominici ovilis pastores, Haec sollici-
tudo et custodia elucet jam ex s. Clementis ad corinthios epistola 2).
Neque enim horum causa delata fuit ad s. Joannem, qui adhuc tum
vivebat; neque hic ad illos scripsit, sed Petri cathedrae heres, i. e. Cle-
mens. Potentissimis autem suis literis, ut eas appellat Irenaeus
l. 3 c. 3, corinthios ad pacem congregavit eorumque fidem reparavit,
tantaeque eae fuerunt apud illam ecclesiam auctoritatis, ut solerent dein-
ceps etiam in publico fidelium conventu praelegi teste Dio nysio corin-
thiorum episcopo apud Eusebium H. E. IV, 23. Eandem curam testantur
omnia hucusque expensa, quibus nonnulla alia addemus.

a. Tanta erat romanorum praesulum sollicitudo, ut in tot persecutioni-
bus curam quoque gererent pauperum aliarum ecclesiarum: quam extollit jam
sec. ΙΙ. Dionysius corinthiorum ep, scribens (cf. Eusebius H. E. IV, 23) ἃᾶ
ecclesiam romanam: »Haec vobis ab exordio consuetudo est, ut fratres omnes
vario beneficiorum genere afficiatis et ecclesiis quam plurimis quae in singulis
urbibus constitutae sunt necessaria vitae subsidia transmittatis. Et hac ratione
tum egentium inopiam sublevatis, tum fratribus, qui in metallis detinentur,
necessaria suppeditatis, per haec, quae ab initio transmittere consuevistis
munera, morem institutumque romanorum a majoribus vestris acceptum ro-
mani retinentes etc« Ita et Basilius ep. 220 ad Damasum n. 2. 3.

b. Curam gesserunt non solum universalis Ecclesiae, ut vidimus, sed vel
personarum privatarum, quae injuste vexabantur. Vix audierat Innocen-
tius Ι. de molest-iis Hieronymo apud Bethlehem per pelagianos illatis, cum

¹) Ita conc. ephes. ep. ad Coelestinum. Cf. ex, gr. B onifatii ep. 14 n. 3. 4:
C o eles tini ep. 4 n. 1 (opusc. XVlll). Idcirco etiam romanorum pontificum epi-
stolae dicebantur jam olim au ct o rit a t e s (cf. infra lit. (1.).

2) Cf. Tiib. Qtscbr. 1876 p. 456. Ceterum romani episcopi primatus splendidius
adhuc ex illa ep. elucet, postquam reputa fuit (a. 1875) pars ejus ultima, de qua ct.
Zeitschr. fiii· kath. Theologie, Oeniponti 1577 p. 309 ss. et ex l. de aleatoribus, quem
vetem rom. episcopo tribuendum censent recentiores.

26·

