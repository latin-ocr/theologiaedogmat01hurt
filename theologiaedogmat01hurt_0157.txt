est tradit-ionis argumentum. 147

in quorum ratione, eruditione, libertate, quae tria bona judici tribuisti, non
potes invenire quod spernas. Si episcopalis synodus ex toto orbe congrega—
retur, mirum si tales possent‘illic facile tot sedere. Quia nec isti uno tempore
fuerunt, sed fideles et- multis excellentiores paucos dispensatores suos Deus
per diversas aetates temporum locorumque distantias, sicut ei placet atque
expedire judicat, ipse dispensat. Hos itaque de aliis atque aliis temporibus
atque regionibus ab Oriente et Occidente congregatos vides, non in locum, quo
navigare cogantur homines, sed in librum, qui navigare possit ad homines.
Quanto tibi essent isti judices optabiliores, si teneres catholicam fidem; tanto
sibi sunt terribiliores, quia oppugnas catholicam fidem3 quam in lacte suxe-
runt, quam in cibo sumpserunt, cujus lac et cibum parvis magnisque mini-
straverunt, quam contra inimicos etiam vos tunc nondum natos. unde nunc
revelamini, apertissime et fortissime defenderunt. Talibus post apostolos sancta
Ecclesia plantatoribus, rigatoribus, aedificatoribus, pastoribus, nutritoribus
crevit. Ideo profanas voces vestrae novitatis expavit, et cauta ac sobria ex
admonitione apostolica (2 Cor. 11, 3), ne sicut serpens Evam seduxit astutia
sua, sic et mens ejus corrumperetur a castitate, quae est in Christo, catholicae
fidei virginitate insidias vestri dogmatis subrepentis exhorruit, et tamquam
caput colubri calcavit, obtrivit, abjecit etc.q< Quare Vincentius lir. commo-
nitorium suum absolvit hac gravi sententia: ,Necesse est profecto omnibus
deinceps catholicis, qui sese Ecclesiae matris legitimos filios probare student,
ut sanctae ss. patrum fidei inhaereant, adglutinentur, immoriantur: profanas
vero profanorum novitates detestentur, horrescant, insectentur, persequantur. «
Cf. c. 28. 29. 33. opus t. IX. Nam, ut ait s. Basilius ep. 52 n. l, »Pati-um
vestigiis non insistere nec sua sententia vocem illorum potiorem ducere, res
est reprehensione digna, ut plena arrogantiae« Cf. Franzelin th. 9,

132· 'rhesis XXV· Quod cle consensione patrum omnium af-
firmamus, idipsum tenendum est de consensione omnium quoque
occidentalium explorata.

Demonstratio. Haec est doctrina Augustini, qui postquam pro
dogmate catholico de peccato originali c. ,lulianum citavit patres occiden-
tales, ita prosequitur I, 4 n. 13: „An ideo contemnendos putas, quia occi-
dentalis Ecclesiae sunt omnes, nec ullus est in eis commemoratus a nobis
Orientis episcopus? . . . Puto tibi eam partem orbis sufficere debere, in
qua primum apostolorum suorum voluit Dominus gloriosissimo martyrio
coronare . . . Non est ergo cur provoces ad Orientis antistites, quia et ipsi
utique christiani sunt, et utriusque partis terrarum fides ista una est, quia
et fides ista christiana est3 et te certe occidentalis terra generavit, occi-
dentalis regeneravit Ecclesia.“ Sane Oriens et Occidens per secula plura
unam constituebant Ecclesiam. Atqui de unitatis Ecclesiae essentia est
unitas fidei, cum fides sit fundamentum Ecclesiae. Ergo quamdiu schis-
mate ab invicem scissae non sunt, una erat Orientis Occidentisque fides.
Repugnat autem, ut manente fidei unitate in tanta pastorum vigilantia
patres omnes occidentales aliquam doctrinam pro revelata propugna-

verint, quam patres graeci reJecerint. Quare ipse consensus patrum oc-
10·

