475 Τιἰιςῐ. IV. de fide. De eodem objetto fides et scientia haberi p†.

nititur tides, a qua fideles dicimur. Illa enim fides seu cognitio nihil aliud
est quain scientia a posteriori, a qua plane distinguitur fides christiana.
Quocirca conc. vaticanum sess. 3 de side can. 2 statuit: „Si quis di-
xerit, fidem divinam a naturali de Deo et rebus moralibus scientia non
distingui, ac propterea ad fidem divinam non requiri, ut veritas revelata
propter auctoritatem Dei revelantis credatur, A. S.“

7. Ab assensu imm e diato, quo assentimus primis rationis prin-
cipiis, quem patres graeci subinde fidem dicunt, cum docent fidem prio-
rem esse scientia. Est enim aliqua analogia inter hunc assensum et as-
sensum fidei, cum uterque innitatur irrefragabili auctoritati ac velut
loquelae: hic quidem loquelae Dei revelantis, ille vero loquelae evidentiae
se ipsam manifestantis,· uterque est immediatus absque demonstratione,
firmissimus, indubius et in suo ordine principium subsequentis cognitionis3
sed differunt, quod assensus fidei non est evidenS, ille vero lucidissimus,
Cf. s. Thom as de verit. q. 14 a. 1, ubi accurate assensum fidei ab aliis
mentis actibus distinguit, quidque ei sit proprium determinat.

460. Scholion II. De eodem objecto fides et scientia haberi potest. —
Etsi fidei assensus non innititur veritatis evidentiae sive immediatae, sive me-
diatae, et hinc vi fidei veritas credita non perspicitur, sed ei tantum adhae-
retur: nil tamen impedit, quominus propter auctoritatem Dei revelantis cre-
datur objectum, quod scientia nobis innotescit; seu fieri potest, ut de eodem
objecto, non quidem eodem actu eodemque instanti, distinctis certe actibus
fidem et scientiam habeamus. Auctores pro sententia affirmante et negante
cf. apud Denzinger Π, 518 s. Pro sententia negante citari solent in primis
s. Thomas 1 p. q. 2 a. 2; l· 2 q. 2 a. 4 5 etc.; Hugo a S. Victore, qui de
sacr. l. 1 p. 3 C. 20 statuit: »Quae sunt ex ratione, omnino nota sunt, et
credi non possunt, quoniam sciuntur3‘ Capreolus, Canus, Bannez,
cajetanus, Scotus, Fonseca, Molina etc. Sententiam affirmantem
communiorem hisce curn de Lugo de fide d. 2 s. 2 11. 67 limitibus circum-
scribimus: » Aliquae sunt cognitiones evidentes, cum quibus videtur repug-
nare assensus fidei; ita Vasquez (in 3. p. d. 53 n. 53 d. 62 n. 63), Suarez
(d. :3 s, 9 n. 19) et alii recentiores. Hanc conclusionem probat mihi sola ex-
perientia, quam negare non possum; dum enim actu video solem, quantumvis
mihi aliquis dicat diem esse, et quantumvis coner assentiri propter testimo-
nium dicentis, non possum, sed solum judico diem esse, quia id video. Ratio
autem a priori liujus repugnantiae licet plures afferantur, nulla videtur con-
ficere« Expensis vero diversis theologorum rationibus iisque rejectis, ,ea
regula, inquit n. 86, potest in universum statui, ut tunc solum moveri possit
intellectus a medio ad assensum conclusionis, cujus objectum aliunde imme-
diate vel intuitive cognoscit, quando cognitio immediata non aufert omnino
indigentiam, cui indigentiae aliquo modo saltem ex parte occurri possit per
assensum genitum ex illo medio. Si enim haec cognitio per medium non de-
servit ad tollendam vel minuendam indigentiam illam (seu ,in supplementum
-evidentiae,‘ ut loquitur Maurus T. II. 1. 7 q. 133 eidem sententiae inhae-
rens), nec tunc poterit intellectus a medio moveri. Hinc est quod communiter

 

