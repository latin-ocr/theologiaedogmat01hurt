5012 'rx-act. tv. de fide. Fidei analysis.

4ὃὸ- Corollarium. Fidei amdysis. — Hactenus egimus de genesi
fidei jam agendum de ejus analysi. — Nomine analysis fidei in-
telligitur resolutio (intentionalis) assensus fidei in sua principia, quae ad
eum eliciendum concurrunt. Plurimae sunt de hac analysi theologorum
sententiae, quas referunt et exponunt Κ l e utg e n disp. 4 c, 4 ξ 8 et (fusius)
Schmid l. c. Breviter complectemur, quid secundum hactenus disputata
sit respondendum quaestioni, cur credis? Dicendum ergo videtur

l. tidem disp o sitive resolvi in motiva credibilitatis, propter quae
judicamus, revelationem christianam esse credibilem et credendam. Hisce
motivis competit respectu fidei aliqua ratio causalitatis, quatenus essi·
ciunt, ut actus fidei prudenter imperari et elici possit: nisi enim constet
de facto revelationis deque credendi honestate et obligatione, quomodo
prudenter fidei assensus a voluntate imperari poterit (n. 461 ss.)? Sed
haec motiva credibilitatis se habent, ut jam diximus, ut motivum exter-
num fidei, ut dispositio ad eam (n. 467. 486). Cf. Peseh prop. 17.

2. affective seu imperative resolvitur actus fidei in objecti-
vam fidei honestatem sitam in subjectione rationis creatae sub increata, -
propter quam voluntas imperat assensum fidei3 „justum enim, inquit s.
Bonaventura in 3 d. 23 a. 1 q. 1, ut intellectus noster ita captivetur
et subjaceat summae veritati, sicut affectus noster debet subJacere sum-
mae bonitati.·· Ceterum et aliis motivis ut obedientiae, religionis etc.
pius credulitatis affectus moveri potest ad fidei assensum imperandum,

3. Elicitive reducitur fides in intellectum gratia illustratum et
confortatum; hinc etsi contendimus cognitionem auctoritatis Dei et reve-
lationis spectato modo cognoscendi, quem continet, esse rationalem, est
enim idem ac modus cognitionis naturalis rationis nostrae, non propterea
statuimus naturam principium, fundamentum ac radicem fidei: nam ratio
non est principium eliciens fidem sec-undum suas naturales vires, sed qua-
tenus divinis supernaturalibusque ornata et aptata est ad eliciendam
operationem supra omnem ordinem naturae evectam: hinc fides non est
mere rationalis, sed plane supernaturalis.

4. Creditive seu formaliter resolvitur fides in auctoritatem Dei
revelantis, quae constituit intrinsecum fidei motivum. Ut autem revera
ultimo resolvatur in auctoritatem Dei, necesse non est, ut Deus ipse sit
ultimum principium cognoscendi (Erkenntnissgrund) exsistentiam et in-
fallibilitatem revelationis. Ita quidem sentiunt theologi communiter, nec
aliter sentire possunt, quousque axiomatis instar propugnant, fidem vir-
tutem esse non posse theologicam, nisi excluso omni, quod creatum est,
solo Deo nitatur. Verum frustra argumenta quaeruntur, quibus hoc quasi
axioma comprobetur. Nititur autem fides ultimo revera auctoritate Dei,
etiamsi huJ'us et sacti revelationis cognitio est mediata tantum.

 

