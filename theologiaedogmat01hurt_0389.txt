confirmatur ejus agendi ratione. 319

cendum erat judaeis, non esse ebrios apostolom cum claudus sanandus
fuit; quando erat concionandum, hic ante alios erat3 quando agendum
cum praefectis, quando cum Anania, et cum umbra sanationes fierent.
Ubi periculum eminet, hic adest, et ubi quaedam dispensanda sunt. Ubi
vero tranquillae res sunt, in commune omnes: hic majorem non appetit
honorem. Rursum cum miracula edere oportebat, ille prosiliebat* Ci'.
Innocentius III. tit. 3 de primatu (Migne 216. 1187 sss.. Ex quibus
haud obscure liquet, Petrum primatum exercuisse. nec ejus agendi ratio
satis explicari potest non supposito ejus primatu Cf. Passaglia l. 123 ss.

363. Scholion. Exceptiom'bus satisfit. —- Plura contra Petri primatum
excipiunt protestantes, et 1. quidem verba Pauli 1. Cor. 12. 28 et Eph. 4. 1 1 :
Et ipse (Christus) dedit quosdam quidem apostolos, quosdam antem prophetas,
alios vera evangelistas, alios antem pastores et doctores: ad consuminationem
sanctorum in opus ministerii, in aedificationem emporis Christi, donec occurra-
mus omnes in unitatem fidei. Atqui, subsumunt, nullam hic facit apostolus
mentionem primatus. Hujus ergo institutionem non cognovit.

Verum a. haec exceptio tunc solum foret alicujus momenti, si constaret.
Paulum voluisse gradus hierarchicos et quidem o mnes recensere. Atqui
neutrum constat3 non illud, probabilius enim est, eum voluisse, saltem 1. Cor.
12, 28, recensere charismata varia, quae Deus in utilitatem fidelium Ecclesiae
concessit, hinc recenset etiam virtutes, gyratias curationum, opitulationes, ρυ-
bernationes, yenera liquat-um, interpretationes sermonum ,· non alterum. quia
omittit presbyteros et diaconos.

b. Concesso etiam, Paulum recensere voluisse gradus hierarchicos. non-
dum profecto consequitur, omnes apostolos inter se aequales fuisse sub
omni respectu: nam et concilium tridentinum sess 23 can. 6 recensens·
hierarchiae ecclesiasticae ordines, primo loco ponit episcopos; propterea tamen
non tuetur omnium episcoporum cum episcopo romano absolutam aequalitatem.
Loquitur enim Paulus de variis gradibus ministrorum non secundum eorum
relationem et subordinationem ad invicem, sed ad fidelium coetum, deque mini-
sterii ecclesiastici fine. quue minus

Ο. dici potest Paulus excludere vices gerentem Christi capitis, quo sae-
pius inculcat Ecclesiam esse unum corpus: aliunde vero sciret, Christum suas
praerogativas communicasse apostolis, ut pro ipso legatione fungerentur. et
Ecclesiam sine ministerio visibili conservari non posse in unitate. .

d. Neque si Petrus Ecclesiae est caput, sequitur Ecclesiam dic-endam esse
Petri corpus. Negamus enim consequentiam: siquidem et rex vocatur caput
regni, societatis politicae, nec tamen ullus regnum appellat ejus corpus, Tunc
tantum aliqua societas capitis sui corpus dici potest, si caput societatem non
tantum moderatur exterius, sed si iu ejus membra vim vitalem atque virtutem
inspirat et si societatis membra ipsius sunt vere propria. Atqui haec circa
Ecclesiam de uno Christo affirmare licet. Illud etiam notari debet, Christum
proprie esse vi muneris et dignitatis Ecclesiae caput, Petrum caput Christi
tantum vicarium, invisibilis Christi capitis vicem gerens: quare si Ecclesia
qua corpus ad caput refertur, inepte refertur ad caput vicarium et ministe-
riale, sed unice refertur ad caput principale et proprium. Cf. s. T h om as 3. p.
q. S a. ὅς Bellarminus I, 9: Passaglia Ι, 25 s.

