Thesis XLlll. Non soli praedestinati pertinent ad Eccl. . 257

2. colligimus nullum protestantium coetum veram esse Ecclesiam.
Sane protestantes, si sibi cohaerere et constare velint, docere solent, singulos
proprio studio proprioque examine doctrinae revelatae systema ex divinis lite-
ris sibi componere debere. Atqui major hominum pars ad hoc efficiendum
prorsus est incapax, ut cuique consideranti patet, nec ulla est moralis possi-
bilitas, ut capax reddatur (cf. 11. 7 4. 1 16). Ergo eo ipso exclusa foret ab Ec-
clesia major hominum pars, neque esset materies ejus remota, quod iis, quae
demonstravimus repugnat. Contra Ecclesia catholica, cum nitatur aucto—
ritate, qua {omnes homines facile quae necessaria sunt addiscere possunt et
solent. admodum se commendat ex hac parte, ut censeri possit vera Christi
Ecclesia in salutem totius generis humani instituta.

227. TheSiS XLIII· Falsum est ad Ecclesiam immediate et
solos pertinere praedestinatos.

Demonstratio. Thesis est contra Wicleffum, Huss 1) et Cal-
vinum, secundum quos Ecclesia est coetus praedestinatorum. Praede-
stinatos autem immediate et per se non pertinere ad animam Ec-
clesiae ita probatur: Nemo pertinet actu ad Ecclesiae animam, nisi qui
vitam vivit Ecclesiae estque membrum Christi vivum, in quod Christus
tamquam vitis in palmitem virtutem influit. Atqui fieri potest, ut qui est
praedestinatus, nondum sit vivum Christi membrum, sicut omnes infantes
ante baptismum, imo impie adhuc vivat, rebellis sit Ecclesiae, ideoque
propria Ecclesiae vita destituatur, ut ex. gr. Saulus dum persequebatur
Ecclesiam. Fieri ergo potest, ut praedestinatus nondum pertineat ad Ec-
clesiae animam. Quare falsum est, omnem praedestinatum, eo ipso quod
sit praedestinatus, immediate et per sese actu pertinere ad animam Ec-
clesiae. Ad haec si praedestinati vi praedestinationis jam spectarent ad
Ecclesiae animam, superflua esset vocatio ad Ecclesiam, sacramentorum
susceptio, justificatio etc,

Neque soli praedestinati pertinent ad Ecclesiae animam3 ad hanc
enim omnes justos spectare contendemus thes. seq.; atqui non omnes justi
sunt praedestinati, nam qui· se existimat stare, videat ne cadat (1. Cor. 10,
12), et multi ex illis, qui in infantia luerunt justificati, perire possunt et
pereunt. Ergo non soli praedestinati actu spectant ad Ecclesiae animam.

Multo autem minus omnes et soli praedestinati spectant ad corpus
Ecclesiae3 hoc enim admisso perit visibilitas Ecclesiae, cum nobis plane
incompertum sit, quinam sint praedestinati. Quae visibilitas si perit,

¹) Horum enim damnati sunt articuli: 1. ‚ Unica est sancta universalis Ecclesia,
quae est praedestinatorum universitas. 3. Praesciti non sunt partes Ecclesiae, cum
nulla pars ejus finaliter excidat ab ea, eo quod praedestinationis caritas, quae ipsam
ligat, non excidit. 5. Praescitus etsi aliquando est in grat-ia secundum praesentem
justitiam, tamen nunquam est pars sanctae Ecclesiam et praedestinatus semper ma-
net membrum Ecclesiae. licet aliquando excidat a gratia adventitia, sed 11011 a gratia
praedestinationis« Cf. etiam art. 2. 6. 20. 21 etc.

water, Compend. theologiae Ι, lo. ed. 17

