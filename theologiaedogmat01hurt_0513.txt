Fidei analysis. 503

Quod ut intelligatur cum Stentrup thesi 31 notamus: »Vis movendi,
qua aliquid formaliter rationem motivi prae intellectu habet, ex sese non ad
ordinem subjectivum, sed ad ordinem objectivum pertinet, ideoque per cogni-
tionem non ponitur, sed a cognitione supponitur. Quare quicunque sit modus
cognitionis, qua quod motivum est apprehenditur, ab eo ipsa in se motivi
ratio non afficitur. A cognitione nimirum applicatio quidem motivi, non autem
ipsum motivum dependet. Hinc pro diverso modo cognitionis diversa quidem
applicatio, non autem diversa erit ratio motivi.“ Quo praemonito haec subjicit:
„Motivum assensus fidei in actu secundo non est testimonium Dei infallibile ab·
solute consideratum, sed est idem testimonium Dei relative prae mente movenda
spectatum, ideoque iis propemodum circumvestitum‚ quibus menti cognoscibile
redditur eique apparet. Haec autem, quibus testimonium infallibile Dei menti
cognoscibile redditur, aperte ad motivum non spectant, ut aliquid quod con-
stituit, sed ut aliquid quod ipsum manifestat et patefacit. Agedum ea, quae
ad testimonium Dei infallibile ideoque ad motivum assensus filei pertinent
tantum ut ea, quae manifestant et patefaciunt ipsum, nullam habent propriam
suique nominis vim movendi respectu assensus fidei ¹), sed vis movendi, quae
ipsis inest, tota refertur ad cognitionem infallibilis testimonii divini, ideoque
efficere nequeunt, ut assensus fidei non nitatur soli infallibili Dei testimonio.
Itaque profitemur, Deum seu satius infallibile Dei testimonium solum fidei,
ut quae virtus theologica est, objectum formale esse debere: sed nibil est, quod
ad professionem nos cogat, idem etiam ejus cognitionis, ad quam tamquam
objectum materiale refertur, objectum formale esse debere, seu quod eodem
redit, testimonium Dei infallibile cognitionis, quae ad ipsum, ut ad principium
assensus fidei refertur, simul objectum esse debere et principium. Hinc falsum
esse ducimus, quod dicunt, fidem eo modo, quo a ratione virtutis theologicae
postulatur, Deo solo nixam esse non posse, nisi ipsa quoque cognitio objecti
formalis, quam fides includit, solo Deo nixa sit.‘ Cum utilitate conferri pos-
sunt ejusdem th. 27 ss„ in quibus ostendit contra de Lugo, neque cognitio-
nem auctoritatis divinae neque facti revelationis divinae debere esse imme-
diatam , imo th. 29 statuit: „Ex his colligendum omnino videtur cognitionem,
de qua agimUS, secundum suum esse quidem, non autem secundum objectivum
modum cognoscendi, a naturali differre, ideoque m e d i a t a m censendam esse. «
Sagaciter notat etiam Gormaz curs. theol. t. 1 de fide disp. 16 s. 1, non esse
confundendam „applicationem mot-ivi (fidei) cum ipso motivo, nam licet re-
quiratur judicium praevium de divina veracitate . . . illud tamen judicium
praevium non est motivum actus divinae fidei proindeque non potest esse id,
in quod intra lineam fidei ultimo resolvitur fidei actus. « Cf. Gutberlet
Lehrb. der Apol. ἓ 6; Pesch VIII prop. 18.

5. Dir ective denique resolvitur fides catholica in Ecclesiae aucto-
ritatem, ut infra videbimus. Ipsa enim proponit ea quae credenda sunt:

¹) Haud inepta ad hoc illustrandum nobis videtur comparatio ex luce adhibita.
Lux nimirum est ratio videndi. In luce enim et per lucem videmus objecta sensibilia.
Nihil autem refert ad videndum, unde et qualis sit lux, utrum sit lux solis, an elec·
trica, an lux candelae: origo seu qualitas lucis non ingreditur rationem, supposita
eadem ejusdem intensione, motivam lucis: ita sola auctoritas divina est ratio motiva
(interna) ad credendum, undecunque demum ea cognoscatur (dnmmodo cognitio sit
supernaturalis).

