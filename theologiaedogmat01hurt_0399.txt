Sedes romana undique consulta. 389

juvarem Damasum romanae urbis episcopum, et Orientis Occidentisque
synodicis consultationibus responderem ete.“

Expende hic quatuor: a. consultationis factum; b. ejus quoad locum
amplitudinem: consulebant· enim Damasum non solum romani vel itali,
sed universim occidentales, imo et orientales3 (3. consulentium aucto-
ritatem, consulebant enim non solum indocti de plebe, vel episcopi singu-
lares, sed et synodi3 d. consultationis frequentiam, de brevi enim illo
tempore (affl—384), quo Romae apud Damasum versabatur, loquitur sanctus
Hieronymus. Cf. ejusdem s. doctoris ep. 15. 16 ad eundem Damasum (opusc.
Xl ep. 2, 3), ubi plane luculentum consultationum specimen et in quaestione
fidei et in negotio communionis ecclesiasticae reperies. Cujus occasione ita
sciibit auctor libr. Carolinorum Ι, 6: „Mira res et magnis praedicanda prae-
coniis. interrogat (scil. Hieronymus) eum, a quo (Damaso) interrogatur, con-
sulit a quo consulitur; qui magistrum se in interpretandis divinis Scripturis
sentit, in causis fidei venerandi pontificis se discipulum minime erubescit: et
qui sacrae legis quaestionum nexus enodat, utrum hypostasis dicere debeat,
quibusve in Oriente communicare efflagitat. Unde datur intelligi, sanctos et
eruditos viros per diversas mundi partes praedicationis et scientiae lampade
coruscantes non solum a sancta romana Ecclesia non recessisse, sed etiam
tempore necessitatis ob fidei corroborationem ab ea adjutorium implorasse.
Quod regulariter, ut praefati sumus et exemplis docuimus, omnes catholicae
debent observare ecclesiae, ut ab ea post Christum ad muniendam fidem adju-
torium petant, quae non habens maculam nec rugam, et portentuosa haeresum
capita calcat, et fidelium mentes in fide corroborat. «

De Rufino Anastasium Ι. († 401) consuluit Joannes hierosolymitanus;
ad episcopos Illyricos scribit Coelestinus (c. a. 425) ep. 3: „Inter ceteras
curas et diversa negotia, quae ad nos ex cunctis veniunt semper ecclesiis,
propensiorem nos etiam vestri sollicitudinem gerere . . . poteritis advertere«.
Facti vero rationem mox reddit: ,Nos praecipua circa omnes constringimur,
quibus necessitatem de omnibus tractandi Christus in s. Petro ap„ cum 1111
claves aperiendi claudendique daret, indulsit« — Quid luculentius illis, quae
legimus in literis synodi sardicensis (a. 343—44) ad Julium n. 1 : „Hoc
enim optimum et valde congruentissimum esse videbitur, si ad caput i. 8. ad
Petri apostoli sedem de singulis quibusque provinciis Domini referant sacer-
dotes?« Quanti vero synodus fecerit romanae sedis primatum, liquet ex cano-
nibus 2. 4. 5 al. 7 ab ea editis Eandem rationem reddit Possessor, epi-
scopus afer, de Fausti rejensis libris ad Hormisdam recurrens (a. 5⁶20): » Decet
et expedit, inquit ille, ad capitis recurrere medicamentum, quoties agitur de
sanitate membrorum. Quis enim majorem circa subjectos sollicitudinem gerit,
aut a quo magis nutantis fidei stabilitas expetenda, quam ab ejus sedis prae-
side, eujus primus a Christo rector audivit: Tu es Petrus et super hanc petram
aedificabo Ecclesiam meam (Matth. 16, 18)?«

373. Exceptioni occurritur. Scimus equidem et alios episcopos vel viros
scientia et sanctitate eminentes fuisse passim undique consultos in quaestio-
nibus fidei et disciplinae, ex. gr. Augustinum, Basilium, Hierony-
mum aliosque; sed non propterea hujus facti vis ad confirmandum pontificis
primatum eliditur, imo potius illustratur atque roboratur. Eae enim consul-

