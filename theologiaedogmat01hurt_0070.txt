6ιί 'si-act. 1. ,lpologin relig. christ. De vaticiniis messianis.

2. Sensu autem spirituali plura ex vaticiniis, quae objiciuntur, lucu-
lentissime sunt adimpleta in Christo Jesu. Et sane Christus Jesus glorio-
sus suit belli dux eoque gloriosior, quod a. sibi non solum subjecit ho-
minum quondam Deo inimicorum corpora, sed et intellectum per fidem,
voluntatem per sincerissimam, fortem, heroicam obedientiam, eor per
amorem ad omne sacrificium paratum3 quod l). sibi eos subjecit non
spargendo eorum sanguinem sed proprium; non inferendo damnum sed
elargiendo gratiam: quod c. sihi subjectos non lecit mancipia et servos,
sed amicos, Dei filios et regni coelorum heredes3 quod d. condidit reg·
num non politicum, sed spirituale ex tot gentibus genio, moribus, studiis,
cultu ab invicem diversis, invictum tamen J'am per tot secula adversus
omnes hostium impetus, ut infra videbimus. —- Simili ratione Christus pacis
quoque princeps auctorque habendus est. Confert enim homini pacem cum
Deo per remissionem peccatorum; hinc etiam secum ipso, pacem, quae
superat omnem sensum et quam mundus dare non potest; confert pacem
hominibus inter se, redigendo eos in unum ovile sub uno pastore, in unam
familiam et corpus sub uno capite, atque faciendo omnes fratres inter se.
Quod si adhuc sunt bella inter gentes, eatenus haec oriuntur, quatenus
homines se subtrahunt influxui Christi. Quae vero de p ace dicta sunt
cum ipsis feris, luculenter adimpleta sunt sensu spirituali: cum inermes
missionarii gentes barbaras, feroces, anthropophagas Jugo Christi sub-
Jecerint, et quandoque, ut legimus in vitis patrum, sensu etiam proprio
adimpleta narrantur. Ad rem Hieronymus in Is. 11, 6 ss. scribit: „Leo
quoque prius ferocissimus et ovis et vitulus pariter morabuntur, Quod
quotidie cernimus in Ecclesia, divites et pauperes, potentes et humiles,
reges atque privatos pariter commorari, et a pueris parvulis, quos aposto-
los intelligimus et apostolicos viros, imperitos sermone, sed non scientia,
regi in Ecclesia. Qui cum inter se disciplina Domini fuerint foederati, ita
ut eorum quoque familiae conjungatur, tunc complebitur: Simul requies-
cent catuli eorumf‘

3. Plura vaticinia totam complectuntur Messiae oeconomiam: ideo-
que non solum ad priorem ejus adventum referuntur, sed usque ad se-
cundum extenduntur3 quamobrem eorum adimpletio tempore Christi fuit
tantum inchoata, imperfecta, temporis lapsu gradatim perficitur, eorum
vero consummatio in fine praesentis oeconomiae atque in altera vita est
exspectanda. Tunc sane plenissima erit justorum pax, plane consummata
Christi de omnibus victoria.

4. Si qua nondum sunt impleta, certissime adimplebuntur: quae
enim jam sunt adimpleta, totidem sunt pignora pro ceterorum eventu. ,

5. Neque illud praetermitti debet, quaedam forte vaticinia spectare
ad solos judaeos et esse conditionata. Cum ergo judaei Messiam non

