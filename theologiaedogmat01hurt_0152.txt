1423 Τι’-1101. [Ι. De traditione. Catholicus intellectus.

st‘atque ideo nemini licere contra hunc sensum aut etiam contra unanimem scn-
sum patrum ipsam Scripturam 3. interpretari ¹)st Ad rem autem sunt quae
circa prioris decreti sensum notat Stapleton l. c. praef. 1. X: „Observandum
est, agi hic de interpretatione Scripturarum non quacunque, sed de ea, quae
ad fidem vel ingenerandam vel conservandam necessario pertinet. Etenim illa
Scripturarum expositiO, quae vel ad exhortandum et formandum in melius
mores vel ad subtilia investiganda (de quibus salva fidei regula aliter sentire
licet) adhibetur, hoc in loco in quaestionem non vocatur. Rursum agitur de illa
interpretatione etiam eorum, quae sunt fidei, non qua fidem ipsam, quam fir-
miter jam quis habet, legendo et exponendo sibi soli nutriat atque confirmet,
sed qua aut fidem de novo inquirimus aut etiam jam acceptam alios docere
contendimus. Denique de hujusmodi omnino interpretatione Scripturarum
hic disputatur, quae adhibita auctoritatem habet, et quae pro certo et germano
Scripturae sensu necessario tenenda est. (ί Puerilis vero est, ut parum dicamus,
exceptio his Ecclesiae decretis praepediri exegesis studium. Sicut enim via-
torem viarum indices vel faces noctu accensae in suis itineribus non morantur,
imo promovent: ita nec catholicus intellectus facis instar praelucens impedit
Scripturae interpretationem, sed potius mirum in modum juvat ad verum ejus·
dem sensum assequendum.

eaputlt

De mediis quibus traditio divina conservatur et trans-
mittitur.
128. Demonstravimus hucusque apostolicam successionem in per-

·enni ministerio ecclesiastico esse canalem, per quem ad omnes gentes
atque singulas generationes doctrina Christi defluit et in eas redundat,

¹) In annot. 9 ad primum hujus decreti schema legimus (collect. lac. VII, 522 ε
‚Patet praeposterum omnino esse sensum, ad quem temerarii quidam recentiores
critici et interpretes decretum concilii (trid ) detorserunt. Aliqui enim dixerunt, de-
cretum esse merae disciplinae et non absolute pro quovis tempore, sed solum pro illis
adjunctis, quibus editum est, habere valorem; alii vero id. quod conc. vetat Scriptu-
ram interpretari contra sensum, quem tenuit et tenet Ecclesia, ita intelligendum
esse, ajunt, ut solummodo fas non sit intem-orando Scripturas dogma aliquod fidei
ab Ecclesia definitum excludere et negare. Quamvis ex. gr. constet, textum Jac. 5, 14
ab Ecclesia intelligi de sacramento extremae unctionis, juxta haec principia sensus
iste Ecclesiae non necessario esset norma interpretationis, sed posset aliquis libere
negare hunc sensum textui inesse, dummodo non neget ipsum dogma, extremam
nempe unctionem esse sacramentum N. L. Quare necesse est ad hujusmodi petulantia
ingenia coercenda, supremam illam interpretationis catholicae normam, quae estju-
dicium et consensus Ecclesiae de vero sensu Scripturarum ita proponere, ut mani-
festum sit 1. non de re mutabilis disciplinae, sed incommutabilis dogmatls hic agi;
⁴2. non solum excludi interpret-ationem, quae contradictorie opponatur sensui, quem
Ecclesia alicui Scripturae loco subesse doceat, sed etiam necesse esse, ipsum illum
sensum ab Ecclesia retentum habere ut verum Scripturae sensum.‘ Cf. Heinrich
t. I ξ 71 ς Gr an d erath Constit. dogm. conc. vaticani explicatae p. 1. c. 2 com. 3
n. ll[; Katholik 1899. ll, 385—41 1 coll. tamen, iis quae notat Nisiu s Zeitschr. fiir
k. Theol. 1899 p. 282 ss.: 460 ss.; et quae doctissime statuit Stapleto n l. c. in-
tegris ll. 10 et 11.

