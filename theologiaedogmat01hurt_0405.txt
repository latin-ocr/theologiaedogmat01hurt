ad sedem romanam. 395

376. Neque frustra 4. episcopi ad sedem apostolicam confuyerum, ut
patet ex factis, quorum meminimus; ex iis quae refert Sozomenus
H. Ε.’ΠΙ, 8, qui plurium episcoporum ab arianis sede pulsorum facta men-
tione ita prosequitur: „Episcopus igitur romanus (Julius), cum singulorum
causas cognovisset omnesque in nicaenae fidei doctrinam consentientes
reperisset, tamquam idem cum ipso sentientes in communionem recepit.
Et quoniam propter sedis dignitatem omnium cura ad ipsum spectabat
(οἷα δὲ τῆς πάντων κηδεμονίας αὐτῷ προςηκοόΰης διὰ τὴν ἀξίαν τοῦ θρόνον»
ἑκάστῳ τὴν ἰδίαν Ἐκκλησίαν ἀπέδωκε), suam cuique ecclesiam restituit.“
Similia habet Socrates ΙΙ, 15. Liquet ex iis, quae narrat B asilius ep.
263 de Eustathio in Oriente quidem deposito, qui tamen confugerat
ad Liberium, a quo „epistolam attulit, quae eum restituebat, eaque ostensa
concilio thyanensi in suum locum restitutus est. ⁴⁴

377. 5. Romani pontifices in ejusmodi causis saepe non solum epi-
scopos sua sede pulsos, sed et ipsos judices acl suum citant tribunal ad
reddendam rationem, conditionesque praescribunt ad declinandam sen-
tentiam sive J'am latam sive ferendam. Sic teste Theodoreto H. E.
III, 4, „Julius ecclesiasticam sequens regulam et ipsos (eusebianos) Ro-
mam venire jussit (ἐκέλευσε) et divino Athanasio ad judicium diem dixit
(εἰς τὴν δίκην ἐκάλεσε). Qui simul ac citationem (τὴν κλῆσιν) accepit, in
viam quam primum se dedit (a. 341) ete.“ — Refert Palladius, Chry-
sostomi discipulus, in dialogo de ejus vita, Theophilum, qui per summam
injuriam s. Joannem in concilio deposuerat, hanc depositionem Innocentio
literis significasse. „ Eas literas cum legisset b. Innocentius . . . exhorruit
temeritatem fastumque Theophili, aegre ferens et quod solus scripserat
et quod rei totius seriem referre omiserat etc.“ Quare ad Chrysostomum
scribens eodem teste, „et Theophili judicium cassum atque irritum esse
decrevit, dicens oportere conflari aliam irreprehensibilem synodum orien-
talium et occidentalium sacerdotum.“ Theophilum vero literis ad eum
datis (ep. 5 a. 404) ita compellat: „Tu igitur, si judicio confidis, siste te
ad synodum, quae secundum Christum fuerit, et ibi expositis crimina-
tionibus sub testibus nicaeni concilii canonibus . . . securitatem habebis
contradictionis expertem.“ Ad Alexandrum antioch. ep.. qui miserat
legationem pro impetranda romani pontificis communione, ep. 19 ita
scribit: „Sollicitus inquisivi (a legatis, quos scil. miserat) utrum omnibus
esset conditionibus satisfactum in causa beati et vere Deo digni sacer-
dotis Joannis. Et cum per singula assertio legatorum ex voto completa
esse fateretur, gratias agens Domino communionem ecclesiae vestrae ita
recepi, ut prae me feram, apostolicae sedis condiscipulos primos dedisse
ceteris viam pacis etc.“ In eadem ep. offert etiam Acacio Beroeae epi-
scopo pacem, modo et eadem praestet: quod clarius colligitur ex ep.

