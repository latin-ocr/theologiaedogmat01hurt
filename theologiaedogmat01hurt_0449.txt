probatur ex sensu theoretico et practico antiquitatis. 439

veritatis et fulcitur munimine auctoritatis.<K - Consulum „Columbus primae
sedis episcopus concilii Numidiae et Stephanus primae sedis episcopus concilii
byzaceni et Reparatus primae sedis ep. concilii Mauritaniae et universi episcopi
de tribus conciliis antedictis africanae provinciae‘ Theodorum († 640) „pa-
trem patrum et summum omnium praesulum pontificem<< Quare? quia, ut
ajunt, magnum et indeficientem omnibus christianis fluenta redundantem
apud apostolicam sedem consistere fontem nullus ambigere possit, dequo ri-
vuli prodeunt affluenter universum largissime irrigantes orbem christianorum,
cui etiam in honore beat-issimi Petri patrum decreta peculiarem omnem de-
crevere reverentiam in requirendis Dei rebus, quae omnino et sollicite debent.
maxime vero just-eque ab ipso praesulum examinari vertice aposcolico. cujus
vetusta sollicitudo est tam mala damnare, quam probare laudanda. Antiquis
enim regulis sancitum est, ut quidquid quamvis vel in longinquis positis age-
retur provinciis, non prius tractandum vel accipiendum sit, nisi ad notitiam
almae sedis vestrae fuisset deductum. ut hujus auctoritate justa quae fuisset
pronunciatio firmaretur. indeque sumerent ceterae ecclesiae velut de natali
suo fonte praedicationis exordium, et per diversas totius mundi regiones pu-
ritatis incorruptae maneant fidei sacramenta salutis« Huc spectat consilium
Theodori Studitae (i 826) l. 2 ep. 129 Leoni sacellario datum: »Q—iod si
haec minime probet imperator deflexstque, ut ipse ait, a veritate Nicephorus
patriarcha: mittenda est ad romanum (patriarcham) ex utraque parte legatio,
et inde accipienda certitudo fidei τὸ ἀσφαλὲς τῆς πίστεως(

419. 2. Cathedra Petri habebatur centrum unitatis fidei (cf. n. 394)
et norm a tuta orth odoxiae. Hinc qui communione jungebatur ro-
mano pontifici, verus censebatur catholicus (n. 307ss ii vero. quorum fides
in suspicionem vocabatur, apud hanc sedern purgare se nitebantur (n. 579).
ejusdemque approbationem et communionem ambiebant 1). Hinc ro-
mani pontifices fidei formulas subscribendas proponebant, quo haeretici
in Ecclesiam reciperentur vel de haeresi suspecti orthodoxi haberentur 2),
illorumque constitutiones decretis conciliorum oecumenicorum jungi

¹) Quocirca G e l a s i u s ep. 27 n. 4 ait, constare , semper auctoritate sedis apo-
stolicae hujusmodi personas aut discussas vel esse purgatas, aut sic ab aliis. quibus
competebat. episcopos absolutas. ut tamen absolutio earum ex sedis apostolicae con-
sensione penderet.‘ Prudentius Peristephanon hymno 11 de s. Hippolyti pas-
sione refert. martyrem consultum‚ ²‚quaenam secta foret melior, ¹ respondisse:
Fugite, ο miseri, exsecranda Novati
Schismata: catholicis reddite vos populis.
Una fides vigeat, prisca quae condita templo est ;
Quam Paulus retinet quamque cathedra Petri.
Ξ) Praeter formulam H o r m i s d a e (n. 4081) cf. ep. 5 D a m a si ad Paulinum
ep. antioch. opusc. XVII, 193. lvo carnot. († 1116) ep. 8 canonem (Nolite dist. ll)
citat: ,Haereticum esse constat. qui romanae Ecclesiae non concordat.‘ Quod pul-
cherrime ita expressit Petrus Da mianus opusc. V: ,Nos si quid erravimus. ad
Petri magisterium libenter corrigendi accedimus et retractationis opprobrium non
veremur. Haec est enim illa, ut ita loquar. officina fabrilis, cui nimirum is, qui fabri
dicebatur filius, praesidet, ad cujus regulam omnis merito moneta reducitur. ad cujus
rectitudinis lineam quidquid uspiam depravatum fuerit, reform atur.¹ Cf. Schrader
1. c. 1. 2 n. 262.

