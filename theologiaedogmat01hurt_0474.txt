464 Tract. 111. de primatu. concionum

multis positos comprehendit. Non, inquam, recidit vel eruit a se nisi
membrum, quod sanis membris in offensionem et perniciem noscitur ex-
stitisse.“ Quare „absit mihi, inquit G erhohus praep. reicherspergensis
(† 1169) in Ps. 25, 4, contra s. romanam Ecclesiam credere alicui, etiamsi
linguis hominum loquatur et angelorum, etiamsi fulgeat virtutibus
miraculorum: quoniam qualiscunque meriti sit qui contra fidem Petri
sentit, quique successoribus ipsius legitimis in ratione fidei catholicae
non consentit, portabit judicium quicunque est ille, etiamsi fuerit de nu-
mero electorum.“

44 8. Scholion praeticum. Cuilibet disputationem de Ecclesia et ro-
mano pontifice perlegenti patebit, uberem eam continere argumentorum copiam
pro habendis concionibus praesertim ad confirmandos fideles in reverentia,
amore, obsequio erga Ecclesiam, in studio et zelo ad tuendas ejusdem liber—
tatem, independentiam, ceteras praerogativas et jura, ad promovendam ejusdem
causam atque diffusionem per orbem, per gentes in primis barbaras. Cum plu-
rima quae in Ecclesiae commendationem dici possint, sparsa per libri corpus
reperias, sufficiat hic aliqua tantum per summa veluti capita indicasse.

Ι. Ipsum disputationis exordium n. 186 ss. uberius expositum fideles
nobili imbuet Ecclesiae notione, ut agnoscant eam esse societatem non de ge-
nere ceterarum, non esse institutum humanum, sed reynum Dei in terris, cui
nemo se subtrahere possit, qui regni Dei in coelis velit esse particeps; esse
hujus veluti anticipationem, imo inchoationem, ideoque quo pronius quis se
dederit Ecclesiae, eo certius adventurum in ipsum regnum Dei atque adim-
pleri Pauli exhortationem: Nostra autem conservatio in coelis est: unde etiam
saluatorem exspectamus D. N. J. Chr. Phil. 3, 20.

Merito autem exhibetur Ecclesia sub idea regni Dei in terris. Et sane
l. regnum Dei in terris est ratione auctoris, qui non est alius a Christo
Jesu‚ Verbo caro facto, cui a. Pater dixit: Postula a me7 et dabo tibi yentes
hereditatem tuam et possessionem tuam terminos terrae Ps. 2, 8 col. Luc. 1, 32 ;
qui b. eam magna victoria magnoque pretio i. e. sanguine suo acquisivit Act.
20, 28; qui (3. promisit: Aedifieabo Ecclesiam meam, et portae inferi non
praevalebunt adversus eam Matth. 16, 18; qui d. regnavit a ligno Deus: nam
revera per ipsum suscitavit Deus coeli reynum, quod in aeternum non dissi-
pabitur et reynum ejus alteri populo non tradetur: comminuet autem et consu-
met universa reyna haec et ipsum stabit in aeternum Dan. 2, 44 (n. 71. 79 s.)-

2. Est regnum Dei ratione legum: nam in Ecclesia menti dominatur
veritas ab ipsa Veritate revelata et promulgata: hinc regnum est veritatis
(n. 275 3); voluntati ipsius voluntas, nam apostoli docere debent fideles ser-
vare omnia quaecunque ipse mandavit Matth. 20, 28, hinc regnum est ju-
stitiae Dan. 9, 243 cordi dominatur ejus caritas: nam ignem venit mittere
et quid vult nisi ut accendatur Luc. 12, 49, hinc regnum est pacis.

3. Est regnum Dei ratione virtutis et efficaciae, nam Ecclesia irrigatur
virtute et gratia, quae ex Christo capite uberrime in ipsam, ejus corpus et
membra, redundat (n. 208), nam cle plenitudine ejus nos omnes accepimus et
qratiam pro qratia Jo. 1, 16.

4. Est regnum Dei ratione inhabitationis, nam Deus Ecclesiae adest
non solum tutela, qua ipsam invictam reddit Matth. 16, 18 etc. (n. 263 ²);

 

