et ex Scripturis probatur rom. pontificis infallibilitas. 431

deesset‚· si plenum et absolutum non posset determinare assensum3 si
non sufficeret ad peremptorium de controversiis fidei judicium ferendum;
si ejus auctoritas sustentanda, firmanda, complenda esset assensu episco-
porum3 si hos antecedenter ad eorum assensum non obligaret; si non
aequaret docendi potestatem Ecclesiae infallibilis; verbo si ejus docendi
potestas non esset infallibilis. Quare ex ipsa, quae asseritur romano pon-
tifici, plena docendi potestate sequitur etiam ejus infallibilitas, qua do-
cendi potestas completur et consummatur. Videant ergo adversarii, quo
jure novitatis insimulent dogma: qua logica profiteantur antiquio-
rum se conciliorum amplecti doctrinam, dum negant romani pontificis
infallibilitatem.

409. Ex his fidei formulis liquet dogma de infallibilitate rom. pontificis
non esse novum novitate originis, sed tantum novum novitate explica-
tionis, seu melius novitate propo sitionis. Continebatur enim jam anti-
quis fidei regulis, non quidem explicite et formaliter, sed implicite et virtua-
liter3 et quidem ita clare, ut innumeri theologi illud inde eruerint: quapropter
negavimus novitatem explicationis. Quod adeo est verum ut Petitdidier
(† 1728) in introduct. ad 1.de auctoritate et infallibilitate ss. pontificum prae-
eunte Melch. Cano († 1560) de locis theol. l. 6 c. Τ scribere potuerit: » Plane
persuasum sibi habent minimeque dubitant, si moderno tempore in quadam
oecumenica synodo haec quaestio ad decidendum proponeretur, ubi cuique
libere mentem suam aperire licitum foret, in summorum pontificum favorem
definiretur} Tamen ad omnem dubitationis nubeculam abigendam Ecclesia
illationem et explicationem authentico comprobavit judici0‚ quod ante nondum
fecerat: en propositionis novitatem. Habes hic specimen fidei profectu& de
quo supra egimus n. 220 ss. Quocirca corruunt, quae D'ollinger Erwa'gun-
gen n. l aliique propter hujus dogmatis novitatem excipiunt.

410. Aryzcmenta ex S. Scripturas. — Non minori evidentia colligitur
romani pontificis infallibilitas ex splendidissimis Christi verbis,

et 1. quidem ex illis, quibus promisit primatum: Τιι es Petrus, et
super hanc petram aedificabo Ecclesiam meam etc. Matth. 16, 18 (n. 346).
Sane vi horum verborum Petrus cum suis successoribus, in quibus vivere
pergit, petra et fundamentum constituitur Ecclesiae, et quidem ratione
fidei; Ecclesia enim schola est Christi, quae in fide fundatur et fide re-
gitur, Ita vero Petrus fundamentum est Ecclesiae, ut haec ex ipso suam
invictam mutuetur firmitatem. Ideo enim Ecclesia fundata est super Pe-
trum p etram, ut adversus portas inferi sit invicta, sicut sapientis archi-
tecti domus, quae idcirco non cecidit, quia fundata erat super petram
(Matth. 7, ⁶25). Atqui Petrus ejusque successores nec petra nec funda—
mentum essent, a quo Ecclesia suam invictam adversus regnum erroris
et tenebrarum mutuetur fortitudinem, si et ipsi omni circumferri possunt
vento doctrinae et erroris, si firmitate in fide carent, si eorum decreta. ut
firma sint, consensu illius Ecclesiae sunt confirmanda, quae tota ab illis

