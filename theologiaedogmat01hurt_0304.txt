2224 Tract. ΙΙΙ. De Ecclesia. 'rhesis Lm. l·]piscopor111u ordo

versalis repraesentatiO, ne propterea aequiparentur regni alicujus comi-
tiis: nam a. non sunt- institutum distinctum ab auctoritate ordinaria regendi
Ecclesiam, sed tantum modus solemnior et extraordinarius, quo illa munus
suum docendi exercet; neque b. episcopi haberi possunt ut delecti a fidelibus,
qui horum nomine agant, sed habendi sunt ut qui vices Christi gerant ad do-
cendum populum. Neque (⁸. episcoporum est jura Ecclesiae discentis adversus
primatum tueri hujusque potestatem inter aequi limites coercere, cum solum
dependenter a primatu authentice aliquid possint decernere. Quare (l. eatenus
repraesentant Ecclesiam docentem, quatenus hanc praesentem sistunt fidelibus
et quidem modo solemni, palpabili, indubio suo munere fungentem.

Quod conditiones ad concilium oecumenicum habendum necessarias attinet,
dicimus 1. ex parte romani pontificis requiri a. ut ab eodem vel saltem
eo annuente convocetur: b. ut ipse vel per se vel per suos legatos eidem prae-
sideat: et in primis c.. ut illud confirmet: quod triplex jus ei infra th. ts vin-
dicabimus. ΕΚ parte m embrorum requiritur.

⁸2. ut convocentur omnes episcopi jurisdictionem habentes l) et qui-
dem de cunctis provinciis, ut s. Leo exigit ep. 89: „Ut evocatis de cunctis
provinciis sacerdotibus vere possit esse universale concilium.‘ Ipsi enim tan-
tum jure suo sedent in concilio tamquam judices, nullum vero jus sedendi
habent laici, nec sacerdotes secundi ordinis nisi his summus pontifex locum et
suffragium concedat. Ideo Gregorius XIII. concilio rotomagensi respondit:
‚Abbates commendatarios et capitulorum deputatos vocem dumtaxat consul-
tativam habere: episcoporum procuratores posse, si concilio provinciali pla-
cuerit, et decisivam habere;‘ et Pius VI, damnavit prop. 10. syn. pistorien-
sis: „ Doctrina qua parochi aliive sacerdotes in synodo congregati pronunciantur
una cum episcopo judices fidei, et simul innuitur judicium in causis fidei ipsis
competere jure proprio et quidem etiam per ordinationem accepto, falsa teme-
raria, ordinis hierarchici subversiva, detrahens firmitati definitionum judicio-
rumve dogmaticorum Ecclesiae, ad minus erronea.<¹

3. Quod episcoporum numerum attinet, consulta conciliorum oecume-
nicorum historia statuere licet: a. non requiri, ut quotquot sunt episcopi,
omnes intersint, alioquin nunquam posset concilium congregari, unusque suf-
ficeret ad illud impediendum; neque tamen b. sufficere numerum quemlibet,
ut decem vel viginti episcoporum3 sed tunc (3. ratione numeri ex Ecclesiae
consuetudine censeri concilium universale, si convocatio est generalis, ita ut
in praecipuis Ecclesiae partibus innotescat3 hinc si nullus episcopus verus,
qui jurisdictionem episcopalem habet, excluditur3 adeoque ut episcopi, qui
actu non intersunt, animo et velut conspiratione interesse cum reliquis cen-
seri possint: si ex remotioribus part-ibus saltem aliqui, ex vicinioribus vero
plures adsunt.

270. Demonstrati«) p. ΙΙΙ. Οοηεὶἰία oecumenica esse infallibilia iis-
dem argumentis demonstratur, quibus Ecclesiae probatur infallibilitas.

¹) Dicimus autem vocandos esse episcopos jurisdictionem habentes, quia epi-
scopi titul are s seu qui actu dioecesi carent sane admitti possunt admissique sunt
in variis conciliis, etsi nondum peremptorie dirempta est controversia de eorum jure.

