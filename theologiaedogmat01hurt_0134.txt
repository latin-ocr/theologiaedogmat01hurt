124 Travt. ΙΙ. Dc traditione. Propria- traditionis acc-(eptiO.

citica nomine traditionis adsignificatur modus transmissionis et conser-
vationis a s. Scriptura diversus; quae significatio nominis ita communis
est. ut semper praesumi possit, nisi altera latior in singulis contextibus
demonstretur. Primum ultro concedunt protestantes: alterum patet l.. ex
divinis literis, ubi verbum tradere saltem duodecies occurrit in signifi-
catione, de qua loquimur, nec nisi semel certo usurpatur promiscue tam
de doctrina per Scripturam, quam de altera oretenus tradita, scil. 2 Thess·
2, 14: It‹1qzce‚frc1tres, state et tenete traditiones, quas didicistis sive per
sermonem, sive per epistolam nostram in reliquis locis omnibus vel certo
vel saltem probabiliter significat traditionem non scriptam 1). Patet
2. etiam ex patribus. qui traditionem vel distinguunt a Scriptura, vel cum
ea conjungunt ut alterum cognitionis christianae principium ejusdem
auctoritatis, vel docent traditionem latius patere Scriptura, ut patebit ex
testimoniis passim in hoc tractatu citandis. Cum ergo significatio strictior
et specifica longe sit frequentior, merito praesumitur. Etsi vero ratione
modi traditio plerumque distinguitur aScriptura sacra, non tamen prop-
terea excluditur omnis scriptio patrum etc. ad eandem doctrinam melius
transmittendam et conservandam, sed tantum scriptio auctorum inspi-
rato ru m ; et hoc tantum sensu dicitur o ralis , quod ab apostolis solum
ore, non etiam scripto Ecclesiae fuerit proposita: non vero ut significetur
eam ore solum semper fuisse propagatam.

113. Disputationis ordo et divisio. —— Duplici modo potest de tradi-
tione quaestio institui. Quaeri scil. potest, num praeter Scripturam aliae
sint veritates revelatae, et quomodo conservatae illae sint et ad nos us-
que propagatae: quae via impeditior est. Facilior et magis peremptoria
methodus est, si quaeritur, num Christus instituerit alium modum, aliud
organum praeter Scripturam, quo doctrina et instituta a se ipso vela
Spiritu sancto per apostolos revelata propagarentur ac conservarentur
in sua integritate et sinceritate, adeo ut veritates eo transmissae sive
scriptae fuerint, sive non fuerint scriptae, verbum tamen sint Dei. Qua
quaestione affirmative soluta, quaeri ulterius poterit, num revera hoc
modo aliqua fuerint transmissa, quae ss. Scripturis a Christi discipulis re-
lictis non contineantur. Nos hunc ordinem sequemur 2). Disputationefn
in quatuor distinguemus capita; determinabimus scil.

l. organum a Christo Domino institutum ad derivandam propagan-
damque doctrinam suam ad omnes gentes. Indicabimus

¹) Cf. Matth. 15, 1 ss.; Marc. 7, 3 ss.. 1 Cor. 11, 2. 232 15, 3 etc.

2) ef. em. card. F r a n z e l in de divina tradit. th. 3. Cum prae ceteris operibus
doctissimi hujus theologi nostro judicio illud emineat, quod de divina traditione et
Scriptura edidit, illum in primis ducem sequemur, saepe quae ipse fusius evolvit ad
compendium redigentes.

