260 Tract. [ΙΙ. De Ecclesia. De axiom. Extra Eccl. nulla salus.

effinxit humanam naturam, quam inhabitat, sed qua non circumscribitur, ultra
illam enim est et operatur; ita tam spiritus bonus alicujus coetus vel ordinis
religiosi cor juvenis invadit, allicit, attrahit demum, ut se palam illi adjungat;
quam spiritus malus perversae cujusdam factionis deminutas copias redin-
tegrat augetque ex iis, quos prius inficit. Idem considera vel in anima humana,
quae virtute sua cibos corpori adhuc dissimiles digerit et multiplici influxu
demum in succum et sanguinem corporis sui conversos in idem recipit in-
seritque. Quem in sensum belle s. Augustinus interpretatur vocem ad
Petrum factam: Surye, Petra), occide et manduca (Act. 10, 13) de populorum
conversione Ecclesiae virtute effecta, qua eadem dilatatur ut corpus ciborum
comestione.

232. Corollarlum III. Quare axioma illud: Extra Ecclesiam non est
salus, in toto suo rigore verum est prorsus de Ecclesiae an i ma: nam si quis
ad hanc nullo modo spectat, caret vita supernaturali. Quod si quis jam ad
Ecclesiae animam pertinet, bona vero fide est adhuc extra Ecclesiae corpus
(quia nondum cognovit, quinam coetus visibilis vera sit Christi Ecclesia), voto
saltem implicito ¹seu animi praeparatione ad hoc pertinere dicendum est, gra·
datimque, nisi gratiae ponat obstacula. Spiritu Dei agente inducetur, ut actu
corpori Ecclesiae inseratur. Quae mirum in modum illustrantur ex biographia
illorum, qui extra EcclesPam nati, postmodum gratia divina excitati et moti ve-
ritatem quaesierunt miroque suavissimae providentiae ductu in sinum Ec-
clesiae redierunt. Phaenomeni seu facti hujus multiplicem reddit rationem
Passaglia de Ecclesia l. 3 n. 40, postquam statuerat » fieri minime posse, ut
quis gratia Spiritus vitaque divina ἀμέςως locupletetur. quin ad ineundam cum
Ecclesia societatem continuo excitetur ac vero etiam adducatur.« ,Cujus-con-
sectarii, inquit ibidem, veritatem demonstrat 1. lex illa nobilissima, qua se
similia petunt mutuamque conjunctionem exambiunt. Demonstrat 2. lex al-
tera, qua particulae omnes ad suum totum tendunt suumque in centrum
feruntur; plenitudo namque Spiritus ejusque sedes in Ecclesia reperitur. De·
monstrat 3. lex oppositionis, quae spiritum carnalem a Spiritu divino et cari-
tatis secernit; sicut enim ille origo est segregationis et pugnae, sic iste prin—
cipium est concordiae atque unitatis. Demonstrat 4. lex perfectionis, ad quam
Spiritus promovet, et quae nonnisi in societate obtineri augerique potest. De-
monstrat 5. ipsa ratio Spiritus, qui eo etiam nomine est diciturque Spiritus
Christi, quod ad Christum ejusque mysticum corpus homines suo lumine suis-
que incitamentis adducit. Demonstrat 6. concredita eidem functio, qui mis-
sus propterea fuit ac porro mittitur, ut glorificaret ac jugiter Filium glorificet.
Gloria autem Filii in ejus regno lucet atque ex ejus regno, quod est Ecclesia,
splendescit. « Quod dein ex oeconomia divinitus servata in adducendis ad sa-
lutem Cornelio Act. 10 et Paulo Act. 9 illustrat et confirmat. Cf. Augu-
stinus de moribus Eccl. c. 17 opusc. XXVII n. 31. 32, ubi inter-alia. scribit:
,Nam si sapientia et veritas non totis viribus concupiscatur, inveniri nullo
pacto potest. At si ita quaeratur, ut dignum est, subtrahere se atque abscon·
dere a suis dilectoribus non potest . . . Amore petitur, amore quaeritur, amore
pulsatur, amore revelatur, amore denique in cO, quod revelatum fuerit, per-
manetur . . . O utinam (vos manichaei) possetis intelligere quae dicta sunt:
confestim abjiceretis omnes ineptias fabellarum et vanissimas imagines cor·
porum totosque vos magna alacritate, sincero amore, firmissima fide, sanctis-
simo Ecclesiae catholicae gremio conderetis,

 

