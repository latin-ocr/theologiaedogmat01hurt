eodem modo traditione continentur. 167

non ah omnibus erant explicite credenda, possunt esse aliqua, quae id-
circo in apostolica praedicatione continebantur minus explicite, obscurius
minusque diserte proposita, donec controversiarum adjuncta postulent
et Spiritus s. directio per Ecclesiae magisterium, cujus est, revelationis
depositum integrum servare, efficiat explicationem impliciti, declaratio—
nem et expositionem obscuri, disertam et instantem praedicationem seu
definitionem ‘minus expressi. Magisterio proinde Ecclesiae poterant a.
successive determinari diversae oppositio nes veritatis revelatae ad
diversos errores seculorum cursu succrescentes 1); vel b. per partes
proponi, quae complexa erant 2), et c.. propositionibus particularibus
enunciari quae in propositione universali jam comprehendebantur 3), vel
d. distinctius et articulatius doceri, quae nonnisi confuse a fidelibus
intelligebantur 4), vel e. diserte verbisque affirmari, quod ipsa jam
praxi significabatur 5).

3. Quare liquet posse esse veritates objective quidem in deposito revela-
tionis seu in regula fidei remota comprehensas, quae non semper fuerint per
reyulam proximam i. e. per praedicationem ecclesiasticam adeo clare propositae
et promulgatae. Ideoque fieri potuit et historia dogmatum teste factum est,
ut veritates aliquae in nonnullis ecclesiis particularibus obscuratae et obli-
vioni traditae, vel a doctoribus catholicis sine dispendio fidei aliquando in con-
troversiam vocatae vel etiam negatae fuerint. Fidei enim unitas servatur in-
tegra, quamdiu a fidei regula proxima i. e. ab Ecclesiae praedicatione nullus

est dissensus. Quam ob rem statuit Gregorius de Valentia: » Ecclesia doc-
trinas quasdam cum infallibili auctoritate veluti e tenebris eruit. quibus quan-

 

 

¹) ltav contra fluctuationem protestantium. qui modo quinque, modo quatuor.
inodo tria, demum duo admiserunt sacramenta, coacta est synodus tridentina incul-
care numerum sacramentorum s e p t e n a ri u ni, eumque neque majorem neque mi-
norem esse. quod antea non ita explicite atque instanter inculcabatur.

‘-') Ita Ecclesia pa rticu l ati m singulas humanae naturae partes, corpus illud-
que carneum, animam eamque rationalem, operandi virtutem et voluntatem humanam
Christo asseruit, etsi haec satis jam credebantur, cum Christus crederetur verus per-
fectusque homoz ita plura romano pontifici asseruit jura, quae implicite suntin
plenitudine primatuS‚ qua ille semper credebatur praeditus.

⁸) lta Ecclesia contra semipelagianos instantius praedicavit gratiam vel ad
salutis initium ejusdemque finem i. e. perseverantiam esse necessariam. etsi
id jam continetur propositione universali, gratiam necessariam esse ad o m n e s actus
salutares, of. Augu sti nus de praedest. SS. n. 27 opusc. t. XXXVI.

⁴¹) Ita in summa Virginis puritate, quae deceat matrem Dei. jam inclusa erat
originalis eju—dem sanctitas, quani tamen Ecclesm articulatius distinctiusque
credendam proposuit.

⁵) lta quod Ecclesia primis seculis practice, ipsa scil. receptione haereticorum
sine nova baptismi collatione credidit, valere baptismum ab haereticis collatum.
disertis dein verbis inculcavit, cum Cypriani dissensus id exegerit. Ceterum dum
ista dogmata exempli gratia proponimus, nolumus ingredi quaestionem, nuni ea
hac tantum ratione (implicite) revelationis deposito comprehensa fuerint ε quod certe
satis esset, ut Ecclesia a Spiritu s. ducta eadem arti c ula t i m credenda proponere
possit. Cf. Mohler Symbolik ξ 40.

