Prima sedes a nemine judicatur. 457

morari poterat ab amplectenda fide): ita Honorius reprehensibilis erat non
propter errore m in fide, sed propter consilium silentio premendi vocabula
unius vel duplicis operationis in Christo, optima quidem ex intentione datum,
sed imprudens, quod admodum foveret monotheletarum errorem tunc gliscen-
tem. Attenta autem ejus virtute et sanctitate, quam plures scriptores fide
digni testantur (cf. insigne epitaphium Migne 80, 1000), excusari poterit vel
a gravioris negligentiae culpa. Cf. Schneemann‚ Studien iiber die Honorius-
frage3 Scheeben, das ok. Concil II, 91ss.; Grisar ΚΕ, (3², 230—57.

439. Affirmat (ll) Dollinger, nostrum dogma consectarium esse axio—
matis illius: Prima sedes a nemine judicatur: hoc autem ignotum fuisse primis
quinque Ecclesiae seculis et spuriis tantum inniti documentis. Verum

a. negamus, infallibilitatem niti illi axiomati, quo neque usi sumus: in-
nititur enim verbis Christi aliisque argumentis, ut vidimus3 imo

b. axioma illud consequitur sponte suainfallibilitatem, non vero (saltem
non adeo clare et necessario) haec ex illo. Nam si prima sedes est infallibilis,
manifestum est, eam superiori non esse obnoxiam tribunali; ex eo vero quod
aliquod tribunal non ab alio judicetur i. e. superiori non sit obnoxium, non
sequitur illud esse infallibile‚ ut ex. gr. tribunal inappellabile in societate
civili.

c. Falso verum est, axioma illud esse inauditum primis quinque Ecclesiae
seculis: nam notum jam erat Ennodio, qui in libello apologetico pro synodo
palmari a. 501 (quem jubente synodo romana a. 503 exaravit, numerosa vero
synodus approbavit atque inter monumenta Ecclesiae publica solemni retulit
judicio) ita scribit: » Aliorum ibrte hominum causas Deus voluerit per homines
terminare: sedis istius praesulem suo sine quaestione reservavit arbitrio. Vo-
luit b. Petri apostoli successores coelo tantum debere innocentiam et subtilis-
simi discussoris indagini inviolatam exhibere conscientiam etc. « Noverat illud
synodus romana a. 501 (apud Thiel ep. RR. PP. p. 658. 663. 676); ex-
pressit illud Avitus viennensis nomine episcoporum Galliae ep. 31, quae
tota est de hoc argumento, in qua inter alia legimus: „Non facile datur in-
telligi, qua vel ratione vel lege ab inferioribus eminentiorjudicetui·. Nam cum
celebri praecepto apostolus clamet (1. Tim. 5, 19) accusationem vel in pres-
byterum recipi non debere, quid in praecipuum generalis Ecclesiae criminatio-
nibus licere censendum est? Quod synodus ipsa venerabilis laudabili consti-
tutione prospiciens causam, quam, quod salva ejus reverentia dictum sit, pene
temere susceperat inquirendam, divino potius servavit examini . . . Sed et in
sacerdotibus ceteris potest, si quid forte nutaverit reformari; at si papa Urbis
vocatur in dubium, episcopatus jam videbitur, non episcopus vacillare . . . Ce-
terum non est gregis pastorem proprium terrere, sed judicia« Quod autem
ineunte sec. VI. episcopis Galliae visum est evidens et sponte sua notionem
supremi pastoris consequens, profecto non fuit inauditum prioribus Ecclesiae
seculis. ImO noverant axiomajam Bonifatius, Zosimus et Gelasius
(n. 400. 416).

d. Denique negamus, axioma spuriis inniti monumentis3 innititur enim
primatus praerogativa, quemadmodum ea in divinis literis praesertim Matth. 16,
19 (n. 354) et in traditione delineatur. Cf. Thomassinus diss. 15 in conc.

440. Provocat D ὀ ll in g e r (12) ad concilia constantiense et basileense,
quae docuerunt, romanum pontificem in rebus fidei et morum conciliis

