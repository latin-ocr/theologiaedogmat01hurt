1ῖο 'fruct ll. De traditione. Quid tenendum

in N. Τ, implicite continentur in veritatibus jain in V. T. revelatis tamquam in
quibusdam primis credibilibus seu veritatibus principalibus. Magnum tamen
est discrimen inter moduni, quo nostrae fidei veritates continentur in verita-
tibus revelatis V. T. et modum, quo etiam iii N. T. quaedam veritates implicite
continere dicuntur in aliis fidei articulis. Veritates enim fidei pleraeque N. T.
ita includuntur in veritatibus fidei V. T„ ut absque nova revelatione inde elici
nullatenus potuerint: contra vero varia dogmata fidei, quae in N. T. temporis
cursu explicite creduntur, ita in articulis fidei a Christo et a Spiritu s. reve-
latis continentur, ut absque nova revelat-ione facile inde eliciantur. Cf. s. T ho-'
mas 2. 2 q. l a. τ et in 3. dist. 25 q. 2 a. 2 qcla. 1.

3. Revelationis explicatio in N. T. Quamvis nullum admitti possit in
N. T. revelationis incrementum seu profectus obJectivus sicut in
V. T.. concedi tamen potest et debet profectus subjectivus explica-
tionis et intelligentiae, quo vel Ecclesia sub directione s. Spiritus vel
fideles revelationis depositum clarius perspiciunt, altius penetrant, articu-
latius attingunt, seu ut loquitur Albertus M. in 3. dist. 25 a. 1 ad 1,
,potius profectus fidelis in fide, quam fidei in fideli.“ Profectus hic in-
telligentiae fructus est atque merces fidei, ut patres inculcant innixi ver-
bis (ls. 7, 9 sec. LXNJ: Nisi credideritis, non intelliyetis‚ Hinc eorum
dictum: „Credo, ut intelligam& Hunc profectum maxime aspirat theo-
logia scholastica seu speculativa.

q Neque immerito, sienim a. quaelibet scientia inter homines profectus
est capax, profectus capax erit et scientia fidei i. e. theologia. Ad haec b. veri-
tates revelatae hinc quidem non lapidum, sed seminum instar sunt, et quo
altiores, eo fecundiores conclusionumque feraciores; inde vero intellectus
humanus non se habet> in percipiendis hisce veritatibus mere passive, sed agri
instar plus minusve fertilis ad semina recepta excolenda et evolvenda, praeser-
tim si accesserit industria et lux atque calor solis supernaturalis seu gratia
illustrationis s. Spiritus: qua de re plane egregie disputat Vincentius
lirin„ qui inter alia ita disserit c. 23: » Sed forsitan dicit aliquis: Nullusne
ergo in Ecclesia Christi profectus habebitur religionis? Habeatur‘ plane et
maximus. Nam quis ille est tam invidus hominibus, tam exosus Deo, qui istud
prohibere conetur? Sed ita tamen, ut vere profectus sit ille fidei, non permutatio.
Siquidem ad profectum pertinet, ut in semetipsum unaquaeque res amplifice-
tur: ad permutationem vero, ut aliquid ex alio in aliud transvertatur. Crescat
igitur oportet et multum vehementerque proficiat tam singulorum quam
omnium, tam unius hominis quam totius Ecclesiae, aetatum ac seculorum gra-
dibus intelligentia, scientia, sapientia. sed in suo dumtaxat genere in eodem
scil. dogmate, eodem sensu cademque sententia. Imitetur animarum religio
rationem corporum, quae licet annorum processu numeros suos evolvant et ex-
plicent, eadem tamen quae erant permanent. <4 Hunc profectum (3. promisisse
videtur Christus illis verbis: Cum autem venerit ille Spiritus veritatis, docebit
cos omnem veritatem Jo. 16, 13. Eum pollicentur (1. et patres. Cf. infra n, 4965.

Huic profectui occasionem praebent a. haereses variae, quae temporum
cursu succrescunt (cf. opusc. IX, 220 a.); illum b. promovent haud paulum
et ingenii subtilitas et status earum disciplinarum, quae theologiae ancillari

