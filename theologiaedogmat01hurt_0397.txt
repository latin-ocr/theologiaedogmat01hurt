est successor in primatu Petri. 387

sedis ruisse episcopum, quique referunt- Jacobum apostolum fuisse primum
episcopum hierosolymitanum.

370. Demonstratio. l. Romanum episcopum esse Petri in primatu
successorem invicte comprobatur hoc argumento: Aut nullus est Petri in
primatu successor, aut hic est romanus episcopus. Illud reJecimus thesi
praecedenti. Ergo hoc est tenendum. Propositio autem disjunctiva major
demonstratur ex historia ecclesiastica, quae evidentissime testatur, nul-
lum unquam episcopum successionem in Petri primatu serio sibi vindi-
casse excepto episcopo romano, quod neque protestantes negare possunt.
Ergo si ne hic quidem legitimus est successor, nullus erit successor, quod
est contra thesim praecedentem.

⁶2. „Petri successores inquit Bossuet in defens. declar. cleri gallic.
X, 5, cum ordinandi fuerint, e coelo lapsuri non sunt, neque ad creandos
eos, ubi opus fuerit. totam Ecclesiam citari commoverique oportebat.
Necesse est ergo, aliqua ut sit Ecclesiae catholicae parS, ex qua exsistant
aliique aliis subrogentur. ‘⁶ Atqui nulla alia ecclesia potest assignari ex-
cepta romana, cui praerogativa competat designandi Petri in primatu
successorem: huic enim ut episcopus ad mortem usque praefuit Petrus,
ideoque ipso facto et exercitio ei alligavit primatum. Merito ergo censetur
is, qui in episcopatu romano ejus est successor, primatus quoque heres,
praesertim cum nemo unquam reclamaverit, neque ullus alius sibi hanc
praerogativam jure vel injuria vindicaverit.

3. praetermisso 'theoretico majorum nostrorum consensu unanimi
a primis Ecclesiae seculis, quem omnigena monumenta et vel testimonia,
quibus passim in hoc tract. utimur, luculenter testantur, provocamus tan-
tum ad consensum practicum i. e. ad universam historiam ecclesiasti-
cam, ad iacta, quae clare demonstrant, quovis seculo practice agnitum
fuisse romani antistitis primatum in universam Ecclesiam. Talis autem
consensus loco atque tempore universalis circa veritatem summi mo-
menti atque fundamentalem, a quo tota pendet Ecclesiae constitutio atque
natura, quae viguit in illa Ecclesia, cui promissa est assistentia s. Spiritus
ducentis ipsam in omnem veritatem, nequit adscribi ignorantiae, fraudi,
deceptioni, sed repetendus est ex ipso revelationis fonte. Quare creden-
dum omnino est romanum praesulem Petri in primatu esse successorem.
Sed jam ad facta, quae romani pontificis primatum testantur, veniamus.

371. Lemma. Saepius utimur in hac disputatione pontificum romano-
rum verbis. Contra haec excipere quis potest, ea in praesenti quaestione esse
suspecta, cum pontifices loquantur in propria causa. Quominus ita sentiamus,
multa sunt quae impediunt. Et sane

1. plurium pontificum, antiquiorum praesertim, epistolae, in quibus de
suo primatu loquantur, synodicae sunt, non sine consensu approbationeque

25·

