Censuraruni gra (lus varii. 53 1

haereses, et quidem in eo sensu, in quo hae damnatae fuerunt . . . manifesto
innovantes« Ex his plures explicatione non indigent, cum ex ipso pateant
nomina. Ant. de Panormo recenset 69 censurarum species, quae decursu
temporis a conciliis, romanis pontificibus necnon a facultatibus theologicis ad-
hibitae fuere. Potiores recensebimus, in quarum tamen explicatione theologi
non nihil inter se dissentiunt.

510. Dicitur 1. propositio haeretica, si directe et immediate ad-
versatur veritati revelatae et ab Ecclesia ad credendum certo propositae.

2. Dicitur erronea, si opponitur non veritati in se et formaliter
revelatae, sed conclusioni theologicae seu veritati, quae ratione evidenter
ex dogmate colligitur, ideoque dogmati non immediate sed mediate,
mediante conclusione inde legitime deducta, adversatur.

3. Haer esi proxim a dicitur, si vel ipsum dogma, cui dicitur op-
poni, non est supra omne dubium, quod scil. Ecclesiae propositio non est
supra omne dubium manifesta, vel si oppositio cum dogmate non plane
est evidens, vel si veritas, cui adversatur, est tantum fidei proxima. Fidei
proxima illa dicitur veritas, quae ex theologorum consensu continetur di-
vina revelatione, cui tantum deest ad hoc, ut sit dogma, Ecclesiae pro-
positio, uti erat diu (non tamen semper) ante Pii IX. definitionem veritas
de immaculata b. Mariae V. conceptione Hinc explicatur quid sit pro-
positio errori proxima. Dicitur

4. haeresim sapiens vel de haeresi suspecta, si propositio
est aequivoca, admittens sensum catholicum et haereticum, ita tamen, ut
sensus haereticus praevaleat, ratione sive verborum sive adjunctorum.

5. Dicitur te m eraria, et quidem po sitive, si adversatur senten-
tiae in Ecclesia communiter receptae, quin ulli rationi probabili innitatur.

’ Huc spectant propositiones, quae adversantur auctoritati in Ecclesia

magnae, sed non infallibili, ut sententiae theologorum gravissimorum
communi, concilii particularis, congregationum romanarum, quae de doc-
trina judicant, etc. Quod si tali auctoritati non refragatur, sed caret omni
fundamento probabili, spectat autem ad argumentum vere theologicum,
dicitur temeraria n e g ativ e, ut si quis contendat, alium sanctum praeter
b. Mariam V, habuisse tota sua vita privilegium immunitatis a quovis pec-
cato veniali.

511. Quae de cenam-is tenenda sint. - 1. Potestas authentice
pronunciandi censuras est, ut per se patet, penes magisterium ecclesia-
sticum. Censuram tantum doctrinalem seu scientificam, ad quam
amplectendam nemo tenetur, ferre possunt theologi, quod jus olim fre-
quenter, graviter et utilissime exercebant sacrae universitatum facultates,
non quidem in oppositione cum magisterio ecclesiastico, sed sub direc-
tione, consensione cumque approbatione ejusdem. Est tamen privatis

theologis prohibitum opinionibus, quae in scholis libere defendgptur, ullam

