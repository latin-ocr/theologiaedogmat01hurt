504 Tract. [V. de fide. Revelatio non adversatur rationi.

haec tamen non credimus ob ipsius auctoritatem, sed ob auctoritatem
Dei. „Quod si (fidelis) dicit se credere, quia dicit Ecclesia, illud quia
non dicit rationem credendi, sed causam sine qua non et conditionem,
sicut dicimus, quia accessi igni, calefactus sum.“ Ita Toletus in 2. 2
q. 1 a. 1 concl. 3. Quae analysis‚ cum sponte sua sequatur ex hucusque
dictis, ampliore probatione non indiget. Cf. Sche‘eben, qui tam Handb.
ξ 46 n. 824. quam KL. 52, 663 ostendit fidem sub omni respectu in Deum
posse resolvi, qui est illius obJ'ectum materiale princeps, motivum for-
male, promissione suae fruitionis voluntatem ad imperandum fidei assen-
sum allicit, motivis credibilitatis, quae sunt ejus testimonium, ipse ad

eam inducit, gratia adjuvat, revelatione proponit objectum et magisterio
Ecclesiae suae eam dirigit etc.

Sectio Π.

De habitu inter revelationem et rationem, fidem et seientiam.

487. Exposita, quantum per compendium licuit, fidei genesi, ,iam
quaedam statuenda sunt de habitu inter revelationem et rationem, fidem
inter et scientiam, cum plures circa hunc habitum vulgati fuerint errores,
quorum alii per defectum, per excessum alii peccant. Quae autem tenenda
sunt, ad quasdam propositiones seu principia revocabimus.

Propositio I. „Etsi fides sit supra rationem, nulla tamen unquam
inter fidem et rationem vera dissensio esse potest: cum idem Deus, qui
mysteria revelat et fidem infundit, animo humano rationis lumen indi-
derit, Deus autem negare seipsum non possit, nec verum vero unquam
contradicere. Inanis autem contradictionis species inde potissimum ori-
tur, quod vel fidei dogmata ad mentem Ecclesiae intellecta et exposita
non fuerint, vel opinionum commenta pro rationis effatis habeantur 1).
Omnem igitur assertionem veritati illuminatae fidei contrariam omnino
falsam esse definimus.“ lta concilium vaticanum sess 3cap. 3. Quam
doctrinam jam inculcarunt Leo X. in bulla „Apostolici regiminis“, in
conc. lateranensi V. edita, et Pius IX. in literis encyclicis 9. Nov. 1846
(n. 496 7), quibus in literis invehitur in eos, qui ‚‚ audacissime blaterant,
fidem humanae refragari rationi. Quo certe nihil dementius, nihil magis
impium, nihil contra ipsam rationem magis repugnans fingi vel excogitari
potest;“ reprobatque syllabi prop. 6: „Christi fides humanae refragatur
rationi3 divinaque revelatio non solum nihil prodest, verum etiam nocet

¹) Quibus adde contradictiones sane multas inde profectas, quod disserendi le-
ges violentur in impugnatione mysteriorum fidei, quodque ea ab incredulis rationi
proclamentur contraria, quae nequeant imaginando apprehendi, quo tamen nihil
indoctius.

 

