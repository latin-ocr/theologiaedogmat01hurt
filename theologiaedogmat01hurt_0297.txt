ministerii ecclesiastici. 287

Quibus perpensis verissime inFert Petrus cluniacensis contra Petro—
brussianos (Migne 189, 739): »Non debet ergo credi testimoniis Ecclesiae,
cui indivisibiliter Christus cohabitat usque ad consummationem seculi? Non
debet credi testimoniis Ecclesiae, cum qua Spiritus sanctus inseparabiliter
permanet non hic tantum. sed in aeternum? Non debet credi testimoniis Ec-
clesiae, quae unum cum Patre et Filio est, sicut Pater in Filio et Filius in
Patre? cui eam claritatem Filius ei dedit, quam accepit a Patre (J o. 17, 22 ⁴?
Quomodo ergo potuit plus quam per mille annos et falli et fallere Ecclesia.
cum qua verax Pater, cum qua Veritas Filius, cum qua Veritatis Spi-
ritus perpetuo mansit? Sed cum hoc omnino impossibile sit, colligitur, quod
ejus traditionibus omnibus sicut apostolicis omnimoda ab omnibus fidelibus
fides exhiberi debeat. «

3. Probatur ex verbis s. Pauli, qui Ecclesiam vocat columnam et fir-
mamentum veritatis (l. Tim. 3, 15{): quibus verbis dicit, non quid Ecclesia
esse debeat ex aliqua lege morali, sed quid sit, et quidem quid sit
non de facto et historice tantum, sed quid sit ex sese, idque dicit do g-
matice. Atqui tanto encomio Ecclesia insigniri non posset, si vel semel
proderet veritatem.

Senserunt vim argumenti protestantes, quorum propterea nonnulli ex-
ceperunt, haec verba esse vel referenda ad Timotheum (cf. Gal. 2, 9), vel ad
ecclesiam particularem ephesinam, quae certe non fuit infallibilis. Sed primum
effugium vix responsione est dignum, cnm apposita, nisi graves obsunt ratio-
nes, referri debeant ad subjectum proximum. quod hic est Ecclesia. Deinde
Paulus cum Timotheo agit ut cum discipulo et filio, quem sollicite instruit:
ideoque non considerat ut columnam et firmamentum veritatis. Haec vero re-
ferri exclusive ad ecclesiam ephesinam plane gratis supponitur, nam Paulus
loquitur absolute; neque ecclesia particularis dici potest columna et firma-
mentum veritatis, nisi quatenus est membrum Ecclesiae universalis; quare
verba intelligi debent vel immediate vel mediate saltem de Ecclesia universim.
Ceterum hoc testimonio expressam esse veritatem. quam defendimus, intelle-
xerunt Calvinus Instit. IV, et L utherus. qui in l. de servo arbitrio fate-
tur: ,Ecclesia est columna et firmamentum veritatis, nam sic habet symbolum
omnium nostrum: Credo Ecclesiam sanctam catholicam, ut impossibile sit illam
errare etiam in minimo articulo. «

4. Tenentur fideles, nisi salute excidere et anathema incurrere velint,
Ecclesiae docenti credere; nam peremptorie dictum est: Sa· Ecclesiam non
audierit, sit tibi sicut ethnicus et publicanus Matth. 18, 1f3 10, 14 s.: Qui-
cunque non receperit cos, neque audierit sermones vestros; exeuntes foras
de domo vel civitate, excutite pulverem de pedibus. Amen dico tobis: Tole-
rabilius erit terrae Sodomorum et Gomorrhaeorecm in die Judicii, (lucam
illi civitati ,· Marc. 16, 16 ; et tenentur credere tam firmo assensu, ut etiamsi
angelus de coelo aliter doceat, non liceat eis dissentire (Gal. 1, 8) et qui-
dem quamdiu mundus durabit. Atqui injustum plane est rationisque in-
doli omnino contrarium tam firmum simpliciter postulare assensum, spreta

quavis ratione vel auctoritate in contrarium, si non omne errandi peri-

