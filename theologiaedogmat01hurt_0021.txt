apologiae revelationis. 11

sed utrum esse debeat fidelis et Christi discipulus, an incredulus
ejusque hostis. praeterierunt jam fere singularium haeresum tempora:
successit protestantismus, qui impugnavit ipsam Ecclesiam, magistram
divinitus institutam ad docendam veritatem revelatam; ulterius progressi
sunt rationalismus, deismus et pantheismus, qui evertere nituntur ipsam
revelationem christianam; imo materialismus et atheismus modo grassans,
quamlibet vel religionem funditus auferre conantur. Quare jam de sumina
agitur, de fide vel incredulitate totali, quique constantes esse et in ratio-
cinando cohaerere sibi velint, urgentur vel ad Ecclesiam catholicam, in
qua Christi doctrina plene reperitur, vel ad incredulorum castra, qui al)-
J'ecta omni fide evanuerunt in cogitationibus suis. Qui medii inter utros-
que bona fide haereant, Jam rari sunt. Cum vero increduli nullum non
moveant lapidem ad fidei christianae fundamenta concutienda, armaque
sua undequaque, ex omnibus nempe disciplinis mutuentur: patet, quam
excultum apologetam, quam instructum ad retundendos illorum impetus
esse orporteat 1). Versatus autem sit necesse est prae primis in logicae
usu, imbutus sana philosophia, cum hac maxime destituantur fidei ad-
versarii, nullaque in re forte tam saepe, quam adversus logicam peccent:
adeo ut suspicio sit, ita eos a ratione nuncupari rationalistas, sicut
lucum a non lucendo 2). Magnum fidei nostrae encomium est prae-
cellensque fidelium praerogativa, nonnisi rationis abusum causam esse
incredulitatis, rationis vero usum hominem ope revelationis et gratiae
ad fidem conducere.

¹) Hinc Leo XIII. in ep. 22. Aug. 1897 de studio anagnino a se munificen-
tissime condito inter alia hortantur: ‚Est praeterea luctandum pro fidei sanctae in-
tegritate cum adversariis apparatissimis, versutis, callidis, persaepe ingeniosis ac
doctis, qui undecunque libeat ex philosophia, ex historia, ex rerum physicarum scien-
tia, ex recentioribus hominum repertis arma mutuari consueverunt. Atqui sacerdotes.
quibus hac in re priores sustinendae sunt partes, qui possunt dimicationi esse pares.
nisi in aciem descendant eodem instructu, ornatuque comitati? ltaque doct-rinae
opus est dedant se totos, et nullam humanitatis artem contemnere, sed omnes ha-
bere comites ac ministras ab adolescentia assuescant«

2) Acute S c h e ll i n g (praef. ad opp. Steffens] 2 Die sogenannten Rationalisten
irren sich, wenn sie meinen, es ziirne Jemand iiber den Gebrauch, den sie von ihrer
Denkfreiheit machen. Ehei· konnte man geneigt sein, ihnen vorzuwerfen, dass sie
unter Denkfreiheit die Freiheit nich t zu denken verstehen. und dass sie von dieser
einen ungebiihrlichen Gebrauch macheu.

