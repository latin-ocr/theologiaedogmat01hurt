provehit. 515

ficatio;⁸ et in Ps. 36 enar. 2 n. 2: „Non parva pars scientiae est scienti
conjungi. Ille habet oculos cognitionis, tu habeto credulitatis, Quod videt
Deus, crede tu.“ Cf. supra n. 454 ⁵, et Chrys ostomus de [idei oculis
disserens in dictum Ap. 2. Tim. 1 n. 1 (Mig. 56, 271).

3. Id egregie illustrat s. Thomas c, gentes ΙΙΙ, 152: ‚In quolibet
cognoscente modus cognitionis consequitur modum propriae naturae3 unde
alius modus cognitionis est angeli, hominis et bruti animalis, secundum quod
eorum naturae diversae sunt. .. Sed homini ad consequendum ultimum finem
additur aliqua perfectio super propriam naturam scil. gratia. Oportet igitur,
quod etiam super cognitionem naturalem hominis addatur in eo aliqua cog-
nitio, quae rationem naturalem excedat et haec est cognitio fidei.« Quod si
quaeritur in quo haec cognitio excedat rat-ionem naturalem, explicat illud
doctor angelicus super Boet. de Trin. q. 2 a. 2: „De divinis duplex scientia
habetur. Una secundum modum nostrum, quae sensibilium principia accipit
ad notificandum divina, et sic de divinis philosophi scientiam tradiderunt,
philosophiam primam divinam scientiam dicentes. Alia secundum modum
ipsorum divinorum, ut ipsa divina secundum se ipsa capiantur, quae quidem
perfecte nobis in statu viae est impossibilis, sed fit nobis in statu viae quae-
dam illius cognitionis participatio et assimilatio ad cognitionem divinant, in
quantum perfidem nobis infusam inhaeremus ipsi primae veritati propter
seipsam. Et sicut Deus ex hoc ipso, quod cognoscit se, cognoscit modo suo
i. e. simplici intuitu non discurrendo: ita nos ex his, quae fide capimus primae
veritati inhaerendo, venimus ⁴in cognitionem aliorum secundum modum no-
strum, scil. discurrendo de principiis ad conclusiones. « Sane fide mens cre-
dentis agglutinatur veritati increatae, ejus veluti oculo infallibili cognoscit
omnium A et Ω, omnium principium, centrum et finem, reliqua omnia in sua
connexione et relatione ad ipsam, et in hac specula sublimi collocata tuto
de rebus terrenis judicat serena fruens tranquillitate (n. 4543). » Probe nam-
que novit, scribit ad rem Dionysius vulgo Areopagita dictus de div. nom.
c. 7 ξ 4, quisquis unitus est veritati (divinae per fidem), quam bene se habeat,
quamvis eum multi ut amentem arguant: latet enim illos eum per verae fidei
veritatem ex errore excessisse3 ipse autem vere novit se non (ut illi fabulantur)
insanire, sed ab instabili mutabilique omnimode errantis varietatis motione
per simplicem, circa eadem semper et eodem modo se habentem, veritatem esse
liberatum. Hoc modo primi divinae sapientiae nostri praeceptores pro veritate
quotidie moriuntur testificantes, uti par est, et sermone et opere, singularem
illam christianae veritatis agnitionem omnium esse oum simplicissimam tum
divinissimam, imo potius hanc solam esse veram atque unicam simplicem Dei
notitiam.« „Est igitur, inquit ad rem s, Thomas c. gentes IV, 1, triplex
cognitio hominis de divinis. Quarum prima est, secundum quod homo natu-
rali lumine rationis per creaturas in Dei cognitionem ascendit3 secunda
est, prout divina veritas intellectum humanum excedens per modum revelationis
in nos descendit, non tamen quasi demonstrata ad videndum, sed quasi ser—
mone prolata ad eredendum tertia est, secundum quod mens humana ele-
vatur ad ea, quae sunt revelata, perfecte intuenda<

Quibus vel obiter expensis liquet, tantum abesse ut rationi fides ad-
versetur, ut potius, quemadmodum gratia generatim naturam non de-
struit sed perficit, ita fides rationem exornet, promoveat, excolat.

33·

