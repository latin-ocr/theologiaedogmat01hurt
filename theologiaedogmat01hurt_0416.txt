„tim Tract. Ill. de primatu. Principia ad solvendas

tatis tamquam meas audire dignemini« Cf. ep. 112. l 13. Hormisdas ep. 24
Jounni tarraconensi suas per Hispaniam vices committit; ep. 26 Sallusti-io per
Baeticam et Lusitaniam: ep. >30 Epiphanio episcopo ΟΡ. ad recipiendos schis-
maticos; Coelestinus Cyrillo alex. in causa Nestorii (n. 382). Ita vero aliis
partem suae committunt sollicitudinis, ut causas graviores sibi reservent, ut
patet ex verbis Innocentii atque Bonifatii n. 378 allatis et Zosimi,
qui ep. l ad Galliae episcopos praesuli arelatensi plura concedit privilegiu,
hac tamen clausula: „Ad cujus notitiam, si quid illic negotiorum emerserit,
referri censemus, nisi magnitudo causae etiam nostrum requirat examen. ⁴<
384. Principia ad solvendas difficultates. -— Ex his omnibus patet,
quanta fuerit romanorum pontificum in universam Ecclesiam, non solum
Occidentis sed et Orientis auctoritas. Dicimus in universam Ecclesiam:
tot enim attulimus facta et testimonia ex primariis ecclesiis scil. alex an -
drina, antiochena, constantinopolitana,utnulluspateatlocus
quorundam effugio, factis et testimoniis, quae afferri solent, non probari
primatum in universam Ecclesiam, sed tantum nescio quae jura metro-
politanis vel patriarchis propria, quibus romani episcopi praedita conce-
duntur, quod essent metropolitae Italiae et patriarchae ecclesiae occiden-
talis. Atqui facta allata probant nullum esse fere jus alicujus momenti,
quod romani episcopi in occidentali exercuerunt ecclesia, quod non etiam
pro temporum adjunctis universa Ecclesia suffragante, exercuerint ¹) in
ecclesia orientali. Tanta scil. fuit illorum auctoritas ut eam vix magnifi-
centioribus verbis posteriores pontifices potuerint describere, quam illam
nobis proponunt J‘am sec. IV. et V. Siricius, Innocentius, Zosi-
mus, Bonifatius, Leo, Gelasius etc. Verum ad omnem difficul-
tatum umbram abigendam quaedam statuemus principia, quibus attente

ponderatis plura elucidabuntur.

1. Sicut in ordine naturali omne corpus organicum et vivum, in
ordine sociali societas quaelibet, in ordine logico quodlibet veritatum sy-
stema seu disciplina quaevis, in ordine supernaturali ipsa justificatio, in

¹) Cf. Ratramn us c. opposita graecorum 1. 4 c. 8 (Mig. 121, 334 ss), qui
praesertim ex gestis sub Leone I. romani pontificis primatum etiam super episcopum
CP. probat. Unde concludimus cum Petro D a mian o ep. 5, in qua rationem reddit
Hildebrando card. eorum, quae legati pontificii munere fungens gesserat. ,Privile-
gium romanae ecclesiae, inquit, quantas habeat vires ad servandam canonicae ae-
quitatis et justitiae regulam, quantumque vigorem ad disponendam ecclesiastici sta-
tus contineat disciplinam, solus ille dilucide comprehendit, qui ecclesiasticis consue-
vit insudare negotiis Quod utique privilegium qui inexpertus est parvipendit, exer-
citatus amplectitur . . . Armis autem privilegium romanae ecclesiae non incongrue
comparaverim, quia dum haec nna per cathedram b. Petri totius christianae religio-
nis caput effecta cunctis in orbe terrarum principetur ecclesiis, velut dux ante faciem
fidelium cuneis fulta, ac specialis praerogativae auctoritate munita, et evangelieo
mucrone veritati resistentium cervices obtruncat, et ad invictissime dimicandum to-
tam Christi militiam in unius caritatis ac fidei unanimitate conspirat} 2

 

