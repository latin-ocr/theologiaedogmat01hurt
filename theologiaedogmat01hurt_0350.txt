3340 'l'rn.ct. ΙΙΙ. dc· Eut-lesia. 'rhesis LXIV. protestantes

1:211). Porro duplex distinguitur missio, ordinaria alia et alia ex-
traordinaria. Ordinaria ille l'ruitur, qui ab Ecclesiae pastoribus ad
opus apostolicum. ut legatione pro Deo fungatur, vi ordinationis, electionis,
mandati destinatur. Atqui hac carent haeretici omnesque illi, qui se Ec-
clesiae reformatores novosque apostolos jactant, cum Ecclesia illos novam
aliamque proponentes doctrinam reprobet. damnet, docendi munere et
jure privet. Sed ubi deest missio ordinaria, extraordina ria esse po-
test: quae tamen extraordinariis quoque signis argumentisque com-
probari debet, ne fingendisimulandique libidini lata aperiatur via: neque
enim sufficit ad Scripturas provocare et quidquid affirmatur centenis
tueri Scripturae effatis, cum id sit commune omnibus haereticis a primo
usque ad novissimum 1). Ceterum ut vidimus, jus Scripturas authentice
interpretandi Ecclesiae competit (n. 126). Nequit ergo novus ille apostolus
hoc jus contra Ecclesiam sibi vindicare, priusquam suam missionem ex-
traordinariam, de qua quaeritur, authentice comprobaverit. Quare notae
quaedam prorsus singulares et divinae. ut sunt miracula aliaque charis-
mata supernaturalia,requiruntur 2). Hinc inculcat Vin ce ntius lir. c. 17:
„Magna res profecto est et ad dicendum et ad recolendum necessaria . . .
ut omnes vere catholici noverint . . . se cum Ecclesia doctores recipere
non cum doctoribus Ecclesiae fidem deserere debere.“

 

¹) Hi l ariu s ad Constant. l. 2 n. 9: ,MementQ neminem haereticorum esse.
qui se non secundum Scripturas praedicare ea, quibus blasphemat, mentiatur. Hinc
enim Marcellus Verbum Dei cum legit, non intelligit. Hinc Photinus hominem
J. Christum, cum loquitur. non intelligit. Hinc et Sabelhus, dum quod qu et Pater
unum sumus Joan. 10, 30 non intelligit, sine Deo Patre et sine Deo Filio est. Hinc et
Montanus pei· insanas feminas suas Paracletum alium defendit. Hinc et Manichacus
et Marcion legem odit, quia litera occidit ’2. Cor. 3, 6 et mundi princeps diabolus est.
Omnes Scripturas sine Scripturae sensu loquuntur, et fidem sine fide praetendunt.
Scripturae enim non in legendo sunt, sed in intelligendo.‘ Ad rem cf. Tertullia-
nus de praescr. cc. 14 ss. (n. 117⁸) 37. 44 et Vin c entiu s lirin. in primis legendus
commonit. cc. 10. 25 ss.. quibus ostendunt haereticos ad disputationes ex Scripturis
non esse admittendos. Of. Becanus Manuale controv. l. 1 c. 12.

2) Cum aliunde certum sit, Ecclesiam non deficere, ideoque nec errare posse.
neque enim unquam Christus vel Spiritus s. eam deseret: hinc novus apostolus, qui
aliam ab ecclesiastica doctrinam annunciat, semper respuendus atque anathemate
percellendus est secundum verba Pauli supra allata, et inter illos numerandus, quos
venturos praedixit Christus : Suryent pseud ,christi et pseudoprophetae.- et dabunt siqua
mayna et prodiqia. ita ut in errorem inducantur (si fieri potest) eciam electi. Ecce prae-
dixi vobis (Mattb. 24, 24). Qua de re bene disserit s. A r c h e la u s in disputatione cum
Manete nn 26. 27. 35. 36 (patrol. gr. M ig. t. 10), ubi inter alia dicit: ,Cum nullius
prorsus accipiat (Manes) testimonium, paracletum se esse vult credi, cum etiam si
signa et prodigia faceres falsum Christum et falsum prophetam te reputari oporteret
secundum Scripturas.‘ Aurea vero sunt verba Paciani contra N ovatianum, unum
ex protestantibus et reformatoribus sec. 111„ qui Ecclesiae doctrinam praximque de
recipiendis lapsis utpote puri Evangelii vindex mutare ausus fuerat: quae verba de
omnibus haereticis et jure optimo de reformatoribus sec. XVI. repetere licet. ,No-

