120 'lu-act. l. Apologia relig. christ. Coneionum argumenta.

ὅ. Testimonium ferunt docti et ind octi, hi quod breviter adeo pro-
ficiunt in veritatis summe necessariae cognitione: docti, quod plenam eis reddit
maxima cum fiducia rationem suae credibilitatis3 quod damnat imprudentiam
et levitatem in credendo; quod nulla est doctorum classis, cui non praebeat
sufficiens et accommodatum credibilitatis motivum; quod ex omni doctorum
ordine plurimi sunt, qui veritatis ipsius fulgore capti ingenii sui sagacitatem
eruditionisque suppellectilem illius obsequio et tutelae devoveant.

9. Testimonium demum ferunt vel increduli, qui idco ab ea resiliunt
quod aversantur tantam quae in ea relucet Dei majestatem et justitiam3 veri-
tatis vigorem, carnis abnegationem, praeceptorum sanctitatem, virtutis culturam.

107. V. Parvulas natus est nobis et filius datus est uobis, et factus est
principatus super humerum ejus: et vocabitur nomen ejus Admirabilis, Con-
siliarius, Deus, Fortis, Pater futuri seculi, Princeps pacis ls. 9, (3. Vaticinium
praeclare adimpletum est in Christo Jesu. Est ergo ipse Messias divinitus
promissus. Ipse parvulus in praesepio positus nobis datus est: nobis enim
tantum vixit3 principatus super humerum ejus, bajulans enim crucem exivit
in eum, qui dicitur C'alvariae locum Jo. 19, 17: cruce vero domuit orbem, cruce
promeruit fidelium amorem, crux lex fundamentalis regni sui, si quis enim
vult post me venire abneffet semetipsum et tollat crucem suam et >equatur me
Matth. 16, 24. Atqui hic parvulus se probavit

l. Admirabilem miraculorum multitudine, magnitudine, varietate (n. 57);

2. Consiliarium nobilissima sua doctrina (n. 68), qua se exhibuit testem
populis, ducem ac praeceptorem yeiitibus Is, 55, 43

3. Deum bonorum copia, quae in vere credentium animas redundavit;

4. Fortem conversione gentium, quas sibi subjecit (n. 71), ultione Sumpta
de suis inimicis (n. 75 ss), tutela qua Ecclesiam invictam reddit adversus in-
ferorum portas (83); .

5. Patrem futuri seculi omnia trahendo ad se ipsum (n. SS);

6. Principem pacis infundendo pacem cordibus suorum fidelium, reddendo
eos inter se fratres, conjungendo populos indole, moribus. cultu quam maxime
inter se diversos in unam Ecclesiam (53).

Quem in l. pulchre quoque s. Bernardus scribit serm. 53: ‚Admira-
bilis est in nativitate, consiliarius in praedicatione, Deus in operatione, fortis
in passione, pater futuri seculi in resurrectione„ princeps pacis in perpetua
beatitudine. Haec etiam nomina possunt ei congrue assignari in opere nostrae
salutis. Nam primo dicitur admirabilis in conversione nostrae voluntatis, quae
mutatio est solius dexterae excelsi. Postmodum dicitur consiliarius in reve-
latione suae voluntatis. quando revelat quid sequendum sit jam conversis . . .
Conversi autem necesse est compungantur pro praeteritis delictis, in quorum
remissione dicitur Deus, cujus tantum est peccata remittere. . . Quarto dicitur
fortis: juxta sententiam enim Apostoli necesse est, ut omnes qui pie volunt
vivere in Christo J esu persecutionem patiantur (2 Tim. 3, 12). Sed quis susti-
neret, nisi ille juvaret? . . . Et quoniam ipsa conversio et vita nostra in Christo
agenda est non intuitu temporalium rerum, sed spe futurorum bonorum, ideo
quinto loco ponitur Pater futuri seculi . . . Quia vero omnes quidem resuryemus,
sed uon omnes immutabimur 1 Cor. 15, 51, ut discernat immutationem ju-
storum ab iniquorum resurrectione, ponitur sexto loco princeps pacis: qua
obtenta tota perfectio impletur, nec jam ultra aliud quidquam appetendum re-'
linquitur. « Hactenus S. Bernardus.

