496 'si-act. IV. de fide. Thesis LXXXllI. Necessitas gratiae

actus ejus ad salutem pertinens, quo homo liberam praestat ipsi Deo
obedientiam, gratiae ejus, cui resistere posset, consentiendo et coope-
rando.“ Et can. 5: „Si quis dixerit . . . ad solam sidem vivam, quae per
caritatem operatur, gratiam Dei necessariam esse, A. S.“ ,Jam ante Cle-
mens A u g u stu s archiep. colon. statuit adversus H e r m e siu m, qui gra-
tiam exigit tantum ad fidem vivam, ad fidem cordis, quae per caritatem
operatur, prop. (13): „Fides est Dei donum et lumen, quo illustratus
homo firmiter assentitur atque adhaeret his, quae, ut credantur, sunt di-
vinitus revelata et ab Ecclesia nobis proposita. ⁴‘ Probatur generatim
thesis ex dogmate catholico de gratiae ad omnes actus salutares necessi-
tate, tum speciatim ex dogmate contra semipelagianos statuto, de gratiae
vel ad primum fidei initium necessitate, de quo utroque tamen data opera
et longe opportunius in tractatu de gratia disputabimus.

481. Radices necessitatis qratiae acl credendum. —- Quare hic gratiae
necessitate ad fidei actum supposita, potius in hujus necessitatis inquire-
mus fundamenta. Requiritur ergo gratia,

1. ut dissipet intellectus tenebras, errores, praejudicia ad faci-
lius revelationem divinam agnoscendam certitudinemque illam assequen-
dam. sine qua prudenter credere non possumus; hinc Chrysostomus
in Ps. 115 n. 2: „Quare autem non dixit (Paulus): Habentes eandem
fidem, sed habentes autem eundem spiritum fidei 2, Cor. 4, 13? . . . osten-
dens opus esse suppeditatione spiritus ad conscendendum ad altitudinem
fidei et vilipendendam rationum (scil. in contrarium) imbecillitatem.“
Nam. ut praeeunte Aristotele docet s. Thomas 1. 2 q. 33 a. 3, „de-
lectationes corporales corrumpunt existimationem prudentiae, non autern
existimationem speculativam, puta, quod triangulus habet tres angulos
aequales duobus rectis.“

2. Requiritur ad infringendam voluntatis duritiem, inflectendas
perversas inclinationes, sanandam incredulitatem, adeo ut credibilitatis
motiva voluntatem moveant et suadeant ita ut persuadeant, cum illorum
vis et efficacia plurimum pendeat a bona voluntatis dispositione.

3. quue magis gratia requiritur, quo difficilior est actus fidei.
Est difficilis a. quia fidei actus est praeceptus: nitimur autem in vetitum;
quia b. fides exigit assensum circa veritates nulla reddita ratione interna,
quod plus minusve est contra intellectus saltem exculti propensionen13
imo c. exigit assensum circa veritates, quae rationis captum plane ex-
superant et ipsi rationi omnique experientiae saepe adversari videntur,
quaeque docentur d. per revelationem neque evidentem, neque imme-
diatam, sed tantum moraliter certam et mediatam, eamque saepe propo-
sitam per homines rudes et illiteratos, quia e. exigit assensum super
omnia ad exclusionem omnis dubii deliberati, etiarnsi f. in contrarium

 

 

