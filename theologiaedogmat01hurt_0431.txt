a, romano episcopo ad concilium. 421

2. constat ex ep. concilii africani ad Bonifatium, et ex altera ad Coe·
lestinum3 ex ep. 209 s, Augustini ad Coelestinum; ex ep. 12 s. Leonis
ad episcopos Africae c. 12, morem appellandi ad romanum pontificem viguisse
sicut in aliis ecclesiis ita etiam in Africa tum ante illa concilia, tum illorum
tempore, tum etiam post eadem. Quare

3. dicendum est, episcopos africanos non tam voluisse ius denegare ro-
mano pontifici, quam illius exercitium saltem frequens declarare minus oppor—
tunum abusumque reprobare. Quam ob rem modeste ad Coelestinum (ep. ‘2
a. 425 vel 426) scribunt n. 2: ‚Impendio deprecamur, ut deinceps ad ve-
stras aures hinc venientes non facilius admittatis, nec a nobis excommuni-
catos in communionem ultra velitis excipere« Ceterum

4. concedi potest episcopos africanos in hac controversia et aegre tulisse
ejusmodi appellationes, saltem frequentes, et propter abusus, quibus occasio-
nem praebebant, voluisse eas impedire, eoque magis, quod illos canones ni-
caenos (sardicenses), quibus Z osim us in suo responso nitebat-ur, plane igno-
rarent, neque reperire potuerint. Cf. Phillip s Kirchenr. V ἓ 217 : Zacaria
Antifebronii p. 21. 33 Palmieri th. 17, 20.

Neve quis provocet ad can. 3. 4. 5 (al. Τ) conc. sardicensis, ut in-
ferat rom. pontifici competere tantum jus decernendae revisionis judicii in ali-
quem episcopum lati: asseritur enim illi verum jus recipiendae appellationis
ex qualibet Ecclesiae parte. Neve urgeat quis canonibus illis innixus, prae-
rogativam hanc competere rom. episcopo jure tantum ecclesiastico ex conces-
sione scil. illius concilii. Nam concilium sardicense non asseruit illud jus
rom. episcopo, quasi eo antea caruerit, cum ipsum, ut patet ex dictis, essen-
tialiter adnexum sit plenitudini jurisdictionis in universam Ecclesiam propriae
primatui: sed declarat tantum illud jus ac vindicat adversus arianos, qui plu-
res episcopos non obstante eorum ad sedem romanam appellatione cathedra
spoliarant aliosque ordinaverant in eorum locum. Cf. Lupus in scholiis ad
hos can.; Ballerinii in obser. ad diss. V. Quesnelli p. ] c. 6.

402. Ut vero 9. accuratius romani pontificis ad concilia oecume-
nica determinetur relatio, statuimus thesim:

TheSiS LXXVIII· Jus romam· pontificis proprium est convo-
candi concilia oecumenica, illis praesidendi eaque confirmandi,
adeo ut si desit pontificia confirmatio, ca robore careant atquc
auctoritate, qua universam obliyent Ecclesiam.

Demonstratio p. Ι. Non solum contendimus triplex quod indi-
cavimus jus competere romano pontifici, sed etiam ita ipsius esse pro -
prium , ut nulli alteri tribui possit. Et revera

1. convocatio concilii oecumenici authentica (neque enim loqui
mur de convocatione ministeriali vel de exhortatione tantum quadam et
voto illud celebrandi) est actus jurisdictionis ecclesiasticae. Illi ergo tan-
tum competit, qui jurisdictione potitur in universam Ecclesiam. Atqui
solus romanus pontifex ejusmodi jurisdictione potitur. Ergo ipsius tan-
tum est authentice convocare synodum ex universa Ecclesia.

